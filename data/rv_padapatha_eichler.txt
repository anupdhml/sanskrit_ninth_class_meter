agnim | īḷe | puraḥ-hitam / yajñasya | devam | r̥tvijam || hotāram | ratna-dhātamam ||1.1.1||
agniḥ | pūrvebhiḥ | r̥ṣi-bhiḥ / īḍyaḥ | nūtanaiḥ | uta || saḥ | devān | ā | iha | vakṣati ||1.1.2||
agninā | rayim | aśnavat / poṣam | eva | dive-dive || yaśasam | vīravat-tamam ||1.1.3||
agne | yam | yajñam | adhvaram / viśvataḥ | pari-bhūḥ | asi || saḥ | it | deveṣu | gacchati ||1.1.4||
agniḥ | hotā | kavi-kratuḥ / satyaḥ | citraśravaḥ-tamaḥ || devaḥ | devebhiḥ | ā | gamat ||1.1.5||
yat | aṅga | dāśuṣe | tvam / agne | bhadram | kariṣyasi || tava | it | tat | satyam | aṅgiraḥ ||1.1.6||
upa | tvā | agne | dive-dive / doṣā-vastaḥ | dhiyā | vayam || namaḥ | bharantaḥ | ā | imasi ||1.1.7||
rājantam | adhvarāṇām / gopām | r̥tasya | dīdivim || vardhamānam | sve | dame ||1.1.8||
saḥ | naḥ | pitā-iva | sūnave / agne | su-upāyanaḥ | bhava || sacasva | naḥ | svastaye ||1.1.9||

vāyo iti | ā | yāhi | darśata / ime | somāḥ | aram-kr̥tāḥ || teṣām | pāhi | śrudhi | havam ||1.2.1||
vāyo iti | ukthebhiḥ | jarante / tvām | accha | jaritāraḥ || suta-somāḥ | ahaḥ-vidaḥ ||1.2.2||
vāyo iti | tava | pra-pr̥ñcatī / dhenā | jigāti | dāśuṣe || urūcī | soma-pītaye ||1.2.3||
indravāyū iti | ime | sutāḥ / upa | prayaḥ-bhiḥ | ā | gatam || indavaḥ | vām | uśanti | hi ||1.2.4||
vāyo iti | indraḥ | ca | cetathaḥ / sutānām | vājinīvasū iti vājinī-vasū || tau | ā | yātam | upa | dravat ||1.2.5||
vāyo iti | indraḥ | ca | sunvataḥ / ā | yātam | upa | niḥ-kr̥tam || makṣu | itthā | dhiyā | narā ||1.2.6||
mitram | huve | pūta-dakṣam / varuṇam | ca | riśādasam || dhiyam | ghr̥tācīm | sādhantā ||1.2.7||
r̥tena | mitrāvaruṇau / r̥ta-vr̥dhau | r̥ta-spr̥śā || kratum | br̥hantam | āśāthe iti ||1.2.8||
kavī iti | naḥ | mitrāvaruṇā / tuvi-jātau | uru-kṣayā || dakṣam | dadhāte iti | apasam ||1.2.9||

aśvinā | yajvarīḥ | iṣaḥ / dravatpāṇī iti dravat-pāṇī | śubhaḥ | patī iti || puru-bhujā | canasyatam ||1.3.1||
aśvinā | puru-daṁsasā / narā | śavīrayā | dhiyā || dhiṣṇyā | vanatam | giraḥ ||1.3.2||
dasrā | yuvākavaḥ | sutāḥ / nāsatyā | vr̥kta-barhiṣaḥ || ā | yātam | rudravartanī iti rudra-vartanī ||1.3.3||
indra | ā | yāhi | citrabhāno iti citra-bhāno / sutāḥ | ime | tvā-yavaḥ || aṇvībhiḥ | tanā | pūtāsaḥ ||1.3.4||
indra | ā | yāhi | dhiyā | iṣitaḥ / vipra-jūtaḥ | suta-vataḥ || upa | brahmāṇi | vāghataḥ ||1.3.5||
indra | ā | yāhi | tūtujānaḥ / upa | brahmāṇi | hari-vaḥ || sute | dadhiṣva | naḥ | canaḥ ||1.3.6||
omāsaḥ | carṣaṇi-dhr̥taḥ / viśve | devāsaḥ | ā | gata || dāśvāṁsaḥ | dāśuṣaḥ | sutam ||1.3.7||
viśve | devāsaḥ | ap-turaḥ / sutam | ā | ganta | tūrṇayaḥ || usrāḥ-iva | svasarāṇi ||1.3.8||
viśve | devāsaḥ | asridhaḥ / ehi-māyāsaḥ | adruhaḥ || medham | juṣanta | vahnayaḥ ||1.3.9||
pāvakā | naḥ | sarasvatī / vājebhiḥ | vājinī-vatī || yajñam | vaṣṭu | dhiyā-vasuḥ ||1.3.10||
codayitrī | sūnr̥tānām / cetantī | su-matīnām || yajñam | dadhe | sarasvatī ||1.3.11||
mahaḥ | arṇaḥ | sarasvatī / pra | cetayati | ketunā || dhiyaḥ | viśvāḥ | vi | rājati ||1.3.12||

surūpa-kr̥tnum | ūtaye / sudughām-iva | go-duhe || juhūmasi | dyavi-dyavi ||1.4.1||
upa | naḥ | savanā | ā | gahi / somasya | soma-pāḥ | piba || go-dāḥ | it | revataḥ | madaḥ ||1.4.2||
atha | te | antamānām / vidyāma | su-matīnām || mā | naḥ | ati | khyaḥ | ā | gahi ||1.4.3||
parā | ihi | vigram | astr̥tam / indram | pr̥ccha | vipaḥ-citam || yaḥ | te | sakhi-bhyaḥ | ā | varam ||1.4.4||
uta | bruvantu | naḥ | nidaḥ / niḥ | anyataḥ | cit | ārata || dadhānāḥ | indre | it | duvaḥ ||1.4.5||
uta | naḥ | su-bhagān | ariḥ / voceyuḥ | dasma | kr̥ṣṭayaḥ || syāma | it | indrasya | śarmaṇi ||1.4.6||
ā | īm | āśum | āśave | bhara / yajña-śriyam | nr̥-mādanam || patayat | mandayat-sakham ||1.4.7||
asya | pītvā | śatakrato iti śata-krato / ghanaḥ | vr̥trāṇām | abhavaḥ || pra | āvaḥ | vājeṣu | vājinam ||1.4.8||
tam | tvā | vājeṣu | vājinam / vājayāmaḥ | śatakrato iti śata-krato || dhanānām | indra | sātaye ||1.4.9||
yaḥ | rāyaḥ | avaniḥ | mahān / su-pāraḥ | sunvataḥ | sakhā || tasmai | indrāya | gāyata ||1.4.10||

ā | tu | ā | ita | ni | sīdata / indram | abhi | pra | gāyata || sakhāyaḥ | stoma-vāhasaḥ ||1.5.1||
puru-tamam | purūṇām / īśānam | vāryāṇām || indram | some | sacā | sute ||1.5.2||
saḥ | gha | naḥ | yoge | ā | bhuvat / saḥ | rāye | saḥ | puram-dhyām || gamat | vājebhiḥ | ā | saḥ | naḥ ||1.5.3||
yasya | sam-sthe | na | vr̥ṇvate / harī iti | samat-su | śatravaḥ || tasmai | indrāya | gāyata ||1.5.4||
suta-pāvne | sutāḥ | ime / śucayaḥ | yanti | vītaye || somāsaḥ | dadhi-āśiraḥ ||1.5.5||
tvam | sutasya | pītaye / sadyaḥ | vr̥ddhaḥ | ajāyathāḥ || indra | jyaiṣṭhyāya | sukrato iti su-krato ||1.5.6||
ā | tvā | viśantu | āśavaḥ / somāsaḥ | indra | girvaṇaḥ || śam | te | santu | pra-cetase ||1.5.7||
tvām | stomāḥ | avīvr̥dhan / tvām | ukthā | śatakrato iti śata-krato || tvām | vardhantu | naḥ | giraḥ ||1.5.8||
akṣita-ūtiḥ | sanet | imam / vājam | indraḥ | sahasriṇam || yasmin | viśvāni | pauṁsyā ||1.5.9||
mā | naḥ | martāḥ | abhi | druhan / tanūnām | indra | girvaṇaḥ || īśānaḥ | yavaya | vadham ||1.5.10||

yuñjanti | bradhnam | aruṣam / carantam | pari | tasthuṣaḥ || rocante | rocanā | divi ||1.6.1||
yuñjanti | asya | kāmyā / harī iti | vi-pakṣasā | rathe || śoṇā | dhr̥ṣṇū iti | nr̥-vāhasā ||1.6.2||
ketum | kr̥ṇvan | aketave / peśaḥ | maryāḥ | apeśase || sam | uṣat-bhiḥ | ajāyathāḥ ||1.6.3||
āt | aha | svadhām | anu / punaḥ | garbha-tvam | ā-īrire || dadhānāḥ | nāma | yajñiyam ||1.6.4||
vīḷu | cit | ārujatnu-bhiḥ / guhā | cit | indra | vahni-bhiḥ || avindaḥ | usriyāḥ | anu ||1.6.5||
deva-yantaḥ | yathā | matim / accha | vidat-vasum | giraḥ || mahām | anūṣata | śrutam ||1.6.6||
indreṇa | sam | hi | dr̥kṣase / sam-jagmānaḥ | abibhyuṣā || mandū iti | samāna-varcasā ||1.6.7||
anavadyaiḥ | abhidyu-bhiḥ / makhaḥ | sahasvat | arcati || gaṇaiḥ | indrasya | kāmyaiḥ ||1.6.8||
ataḥ | parijman | ā | gahi / divaḥ | vā | rocanāt | adhi || sam | asmin | r̥ñjate | giraḥ ||1.6.9||
itaḥ | vā | sātim | īmahe / divaḥ | vā | pārthivāt | adhi || indram | mahaḥ | vā | rajasaḥ ||1.6.10||

indram | it | gāthinaḥ | br̥hat / indram | arkebhiḥ | arkiṇaḥ || indram | vāṇīḥ | anūṣata ||1.7.1||
indraḥ | it | haryoḥ | sacā / sam-miślaḥ | ā | vacaḥ-yujā || indraḥ | vajrī | hiraṇyayaḥ ||1.7.2||
indraḥ | dīrghāya | cakṣase / ā | sūryam | rohayat | divi || vi | gobhiḥ | adrim | airayat ||1.7.3||
indraḥ | vājeṣu | naḥ | ava / sahasra-pradhaneṣu | ca || ugraḥ | ugrābhiḥ | ūti-bhiḥ ||1.7.4||
indram | vayam | mahā-dhane / indram | arbhe | havāmahe || yujam | vr̥treṣu | vajriṇam ||1.7.5||
saḥ | naḥ | vr̥ṣan | amum | carum / satrā-dāvan | apa | vr̥dhi || asmabhyam | aprati-skutaḥ ||1.7.6||
tuñje-tuñje | ye | ut-tare / stomāḥ | indrasya | vajriṇaḥ || na | vindhe | asya | su-stutim ||1.7.7||
vr̥ṣā | yūthā-iva | vaṁsagaḥ / kr̥ṣṭīḥ | iyarti | ojasā || īśānaḥ | aprati-skutaḥ ||1.7.8||
yaḥ | ekaḥ | carṣaṇīnām / vasūnām | irajyati || indraḥ | pañca | kṣitīnām ||1.7.9||
indram | vaḥ | viśvataḥ | pari / havāmahe | janebhyaḥ || asmākam | astu | kevalaḥ ||1.7.10||

ā | indra | sānasim | rayim / sa-jitvānam | sadā-saham || varṣiṣṭham | ūtaye | bhara ||1.8.1||
ni | yena | muṣṭi-hatyayā / ni | vr̥trā | ruṇadhāmahai || tvā-ūtāsaḥ | ni | arvatā ||1.8.2||
indra | tvā-ūtāsaḥ | ā | vayam / vajram | ghanā | dadīmahi || jayema | sam | yudhi | spr̥dhaḥ ||1.8.3||
vayam | śūrebhiḥ | astr̥-bhiḥ / indra | tvayā | yujā | vayam || sāsahyāma | pr̥tanyataḥ ||1.8.4||
mahān | indraḥ | paraḥ | ca | nu / mahi-tvam | astu | vajriṇe || dyauḥ | na | prathinā | śavaḥ ||1.8.5||
sam-ohe | vā | ye | āśata / naraḥ | tokasya | sanitau || viprāsaḥ | vā | dhiyā-yavaḥ ||1.8.6||
yaḥ | kukṣiḥ | soma-pātamaḥ / samudraḥ-iva | pinvate || urvīḥ | āpaḥ | na | kākudaḥ ||1.8.7||
eva | hi | asya | sūnr̥tā / vi-rapśī | go-matī | mahī || pakvā | śākhā | na | dāśuṣe ||1.8.8||
eva | hi | te | vi-bhūtayaḥ / ūtayaḥ | indra | mā-vate || sadyaḥ | cit | santi | dāśuṣe ||1.8.9||
eva | hi | asya | kāmyā / stomaḥ | uktham | ca | śaṁsyā || indrāya | soma-pītaye ||1.8.10||

indra | ā | ihi | matsi | andhasaḥ / viśvebhiḥ | somaparva-bhiḥ || mahān | abhiṣṭiḥ | ojasā ||1.9.1||
ā | īm | enam | sr̥jata | sute / mandim | indrāya | mandine || cakrim | viśvāni | cakraye ||1.9.2||
matsva | su-śipra | mandi-bhiḥ / stomebhiḥ | viśva-carṣaṇe || sacā | eṣu | savaneṣu | ā ||1.9.3||
asr̥gram | indra | te | giraḥ / prati | tvām | ut | ahāsata || ajoṣāḥ | vr̥ṣabham | patim ||1.9.4||
sam | codaya | citram | arvāk / rādhaḥ | indra | vareṇyam || asat | it | te | vi-bhu | pra-bhu ||1.9.5||
asmān | su | tatra | codaya / indra | rāye | rabhasvataḥ || tuvi-dyumna | yaśasvataḥ ||1.9.6||
sam | go-mat | indra | vāja-vat / asme iti | pr̥thu | śravaḥ | br̥hat || viśva-āyuḥ | dhehi | akṣitam ||1.9.7||
asme iti | dhehi | śravaḥ | br̥hat / dyumnam | sahasra-sātamam || indra | tāḥ | rathinīḥ | iṣaḥ ||1.9.8||
vasoḥ | indram | vasu-patim / gīḥ-bhiḥ | gr̥ṇantaḥ | r̥gmiyam || homa | gantāram | ūtaye ||1.9.9||
sute-sute | ni-okase / br̥hat | br̥hate | ā | it | ariḥ || indrāya | śūṣam | arcati ||1.9.10||

gāyanti | tvā | gāyatriṇaḥ / arcanti | arkam | arkiṇaḥ || brahmāṇaḥ | tvā | śatakrato iti śata-krato / ut | vaṁśam-iva | yemire ||1.10.1||
yat | sānoḥ | sānum | ā | aruhat / bhūri | aspaṣṭa | kartvam || tat | indraḥ | artham | cetati / yūthena | vr̥ṣṇiḥ | ejati ||1.10.2||
yukṣva | hi | keśinā | harī iti / vr̥ṣaṇā | kakṣya-prā || atha | naḥ | indra | soma-pāḥ / girām | upa-śrutim | cara ||1.10.3||
ā | ihi | stomān | abhi | svara / abhi | gr̥ṇīhi | ā | ruva || brahma | ca | naḥ | vaso iti | sacā / indra | yajñam | ca | vardhaya ||1.10.4||
uktham | indrāya | śaṁsyam / vardhanam | puruniḥ-sidhe || śakraḥ | yathā | suteṣu | naḥ | raraṇat | sakhyeṣu | ca ||1.10.5||
tam | it | sakhi-tve | īmahe / tam | rāye | tam | su-vīrye || saḥ | śakraḥ | uta | naḥ / śakat / indraḥ | vasu | dayamānaḥ ||1.10.6||
su-vivr̥tam | suniḥ-ajam / indra | tvā-dātam | it | yaśaḥ || gavām | apa | vrajam | vr̥dhi / kr̥ṇuṣva | rādhaḥ | adri-vaḥ ||1.10.7||
nahi | tvā | rodasī iti | ubhe iti / r̥ghāyamāṇam | invataḥ || jeṣaḥ | svaḥ-vatīḥ | apaḥ / sam | gāḥ | asmabhyam | dhūnuhi ||1.10.8||
āśrut-karṇa | śrudhi | havam / nū | cit | dadhiṣva | me | giraḥ || indra | stomam | imam | mama / kr̥ṣva | yujaḥ | cit | antaram ||1.10.9||
vidma | hi | tvā | vr̥ṣan-tamam / vājeṣu | havana-śrutam || vr̥ṣan-tamasya | hūmahe / ūtim | sahasra-sātamām ||1.10.10||
ā | tu | naḥ | indra | kauśika / mandasānaḥ | sutam | piba || navyam | āyuḥ | pra | su | tira / kr̥dhi | sahasra-sām | r̥ṣim ||1.10.11||
pari | tvā | girvaṇaḥ | giraḥ / imāḥ | bhavantu | viśvataḥ || vr̥ddha-āyum | anu | vr̥ddhayaḥ / juṣṭāḥ | bhavantu | juṣṭayaḥ ||1.10.12||

indram | viśvāḥ | avīvr̥dhan / samudra-vyacasam | giraḥ || rathi-tamam | rathīnām / vājānām | sat-patim | patim ||1.11.1||
sakhye | te | indra | vājinaḥ / mā | bhema | śavasaḥ | pate || tvām | abhi | pra | nonumaḥ / jetāram | aparā-jitam ||1.11.2||
pūrvīḥ | indrasya | rātayaḥ / na | vi | dasyanti | ūtayaḥ || yadi | vājasya | go-mataḥ / stotr̥-bhyaḥ | maṁhate | magham ||1.11.3||
purām | bhinduḥ | yuvā | kaviḥ / amita-ojāḥ | ajāyata || indraḥ | viśvasya | karmaṇaḥ / dhartā | vajrī | puru-stutaḥ ||1.11.4||
tvam | valasya | go-mataḥ / apa | avaḥ | adri-vaḥ | bilam || tvām | devāḥ | abibhyuṣaḥ / tujyamānāsaḥ | āviṣuḥ ||1.11.5||
tava | aham | śūra | rāti-bhiḥ / prati | āyam | sindhum | ā-vadan || upa | atiṣṭhanta | girvaṇaḥ / viduḥ | te | tasya | kāravaḥ ||1.11.6||
māyābhiḥ | indra | māyinam / tvam | śuṣṇam | ava | atiraḥ || viduḥ | te | tasya | medhirāḥ / teṣām | śravāṁsi | ut | tira ||1.11.7||
indram | īśānam | ojasā / abhi | stomāḥ | anūṣata || sahasram | yasya | rātayaḥ / uta | vā | santi | bhūyasīḥ ||1.11.8||

agnim | dūtam | vr̥ṇīmahe / hotāram | viśva-vedasam || asya | yajñasya | su-kratum ||1.12.1||
agnim-agnim | havīma-bhiḥ / sadā | havanta | viśpatim || havya-vāham | puru-priyam ||1.12.2||
agne | devān | iha | ā | vaha / jajñānaḥ | vr̥kta-barhiṣe || asi | hotā | naḥ | īḍyaḥ ||1.12.3||
tān | uśataḥ | vi | bodhaya / yat | agne | yāsi | dūtyam || devaiḥ | ā | satsi | barhiṣi ||1.12.4||
ghr̥ta-āhavana | dīdi-vaḥ / prati | sma | riṣataḥ | daha || agne | tvam | rakṣasvinaḥ ||1.12.5||
agninā | agniḥ | sam | idhyate / kaviḥ | gr̥ha-patiḥ | yuvā || havya-vāṭ | juhu-āsyaḥ ||1.12.6||
kavim | agnim | upa | stuhi / satya-dharmāṇam | adhvare || devam | amīva-cātanam ||1.12.7||
yaḥ | tvām | agne | haviḥ-patiḥ / dūtam | deva | saparyati || tasya | sma | pra-avitā | bhava ||1.12.8||
yaḥ | agnim | deva-vītaye / haviṣmān | ā-vivāsati || tasmai | pāvaka | mr̥ḷaya ||1.12.9||
saḥ | naḥ | pāvaka | dīdi-vaḥ / agne | devān | iha | ā | vaha || upa | yajñam | haviḥ | ca | naḥ ||1.12.10||
saḥ | naḥ | stavānaḥ | ā | bhara / gāyatreṇa | navīyasā || rayim | vīra-vatīm | iṣam ||1.12.11||
agne | śukreṇa | śociṣā / viśvābhiḥ | devahūti-bhiḥ || imam | stomam | juṣasva | naḥ ||1.12.12||

su-samiddhaḥ | naḥ | ā | vaha / devān | agne | haviṣmate || hotariti | pāvaka | yakṣi | ca ||1.13.1||
madhu-mantam | tanū-napāt / yajñam | deveṣu | naḥ | kave || adya | kr̥ṇuhi | vītaye ||1.13.2||
narāśaṁsam | iha | priyam / asmin | yajñe | upa | hvaye || madhu-jihvam | haviḥ-kr̥tam ||1.13.3||
agne | sukha-tame | rathe / devān | iḷitaḥ | ā | vaha || asi | hotā | manuḥ-hitaḥ ||1.13.4||
str̥ṇīta | barhiḥ | ānuṣak / ghr̥ta-pr̥ṣṭham | manīṣiṇaḥ || yatra | amr̥tasya | cakṣaṇam ||1.13.5||
vi | śrayantām | r̥ta-vr̥dhaḥ / dvāraḥ | devīḥ | asaścataḥ || adya | nūnam | ca | yaṣṭave ||1.13.6||
naktoṣāsā | su-peśasā / asmin | yajñe | upa | hvaye || idam | naḥ | barhiḥ | ā-sade ||1.13.7||
tā | su-jihvau | upa | hvaye / hotārā | daivyā | kavī iti || yajñam | naḥ | yakṣatām | imam ||1.13.8||
iḷā | sarasvatī | mahī / tisraḥ | devīḥ | mayaḥ-bhuvaḥ || barhiḥ | sīdantu | asridhaḥ ||1.13.9||
iha | tvaṣṭāram | agriyam / viśva-rūpam | upa | hvaye || asmākam | astu | kevalaḥ ||1.13.10||
ava | sr̥ja | vanaspate / deva | devebhyaḥ | haviḥ || pra | dātuḥ | astu | cetanam ||1.13.11||
svāhā | yajñam | kr̥ṇotana / indrāya | yajvanaḥ | gr̥he || tatra | devān | upa | hvaye ||1.13.12||

ā | ebhiḥ | agne | duvaḥ | giraḥ / viśvebhiḥ | soma-pītaye || devebhiḥ | yāhi | yakṣi | ca ||1.14.1||
ā | tvā | kaṇvāḥ | ahūṣata / gr̥ṇanti | vipra | te | dhiyaḥ || devebhiḥ | agne | ā | gahi ||1.14.2||
indravāyū iti | br̥haspatim / mitrā | agnim | pūṣaṇam | bhagam || ādityān | mārutam | gaṇam ||1.14.3||
pra | vaḥ | bhriyante | indavaḥ / matsarāḥ | mādayiṣṇavaḥ || drapsāḥ | madhvaḥ | camū-sadaḥ ||1.14.4||
īḷate | tvām | avasyavaḥ / kaṇvāsaḥ | vr̥kta-barhiṣaḥ || haviṣmantaḥ | aram-kr̥taḥ ||1.14.5||
ghr̥ta-pr̥ṣṭhāḥ | manaḥ-yujaḥ / ye | tvā | vahanti | vahnayaḥ || ā | devān | soma-pītaye ||1.14.6||
tān | yajatrān | r̥ta-vr̥dhaḥ / agne | patnī-vataḥ | kr̥dhi || madhvaḥ | su-jihva | pāyaya ||1.14.7||
ye | yajatrāḥ | ye | īḍyāḥ / te | te | pibantu | jihvayā || madhoḥ | agne | vaṣaṭ-kr̥ti ||1.14.8||
ākīm | sūryasya | rocanāt / viśvān | devān | uṣaḥ-budhaḥ || vipraḥ | hotā | iha | vakṣati ||1.14.9||
viśvebhiḥ | somyam | madhu / agne | indreṇa | vāyunā || piba | mitrasya | dhāma-bhiḥ ||1.14.10||
tvam | hotā | manuḥ-hitaḥ / agne | yajñeṣu | sīdasi || saḥ | imam | naḥ | adhvaram | yaja ||1.14.11||
yukṣva | hi | aruṣīḥ | rathe / haritaḥ | deva | rohitaḥ || tābhiḥ | devān | iha | ā | vaha ||1.14.12||

indra | somam | piba | r̥tunā / ā | tvā | viśantu | indavaḥ || matsarāsaḥ | tat-okasaḥ ||1.15.1||
marutaḥ | pibata | r̥tunā / potrāt | yajñam | punītana || yūyam | hi | stha | su-dānavaḥ ||1.15.2||
abhi | yajñam | gr̥ṇīhi | naḥ / grāvaḥ | neṣṭariti | piba | r̥tunā || tvam | hi | ratna-dhāḥ | asi ||1.15.3||
agne | devān | iha | ā | vaha / sādaya | yoniṣu | triṣu || pari | bhūṣa | piba | r̥tunā ||1.15.4||
brāhmaṇāt | indra | rādhasaḥ / piba | somam | r̥tūn | anu || tava | it | hi | sakhyam | astr̥tam ||1.15.5||
yuvam | dakṣam | dhr̥ta-vratā / mitrāvaruṇā | duḥ-dabham || r̥tunā | yajñam | āśāthe iti ||1.15.6||
draviṇaḥ-dāḥ | draviṇasaḥ / grāva-hastāsaḥ | adhvare || yajñeṣu | devam | īḷate ||1.15.7||
draviṇaḥ-dāḥ | dadātu | naḥ / vasūni | yāni | śr̥ṇvire || deveṣu | tā | vanāmahe ||1.15.8||
draviṇaḥ-dāḥ | pipīṣati / juhota | pra | ca | tiṣṭhata || neṣṭrāt | r̥tu-bhiḥ | iṣyata ||1.15.9||
yat | tvā | turīyam | r̥tu-bhiḥ / draviṇaḥ-daḥ | yajāmahe || adha | sma | naḥ | dadiḥ | bhava ||1.15.10||
aśvinā | pibatam | madhu / dīdyagnī iti dīdi-agnī | śuci-vratā || r̥tunā | yajña-vāhasā ||1.15.11||
gārha-patyena | santya / r̥tunā | yajña-nīḥ | asi || devān | deva-yate | yaja ||1.15.12||

ā | tvā | vahantu | harayaḥ / vr̥ṣaṇam | soma-pītaye || indra | tvā | sūra-cakṣasaḥ ||1.16.1||
imāḥ | dhānāḥ | ghr̥ta-snuvaḥ / harī iti | iha | upa | vakṣataḥ || indram | sukha-tame | rathe ||1.16.2||
indram | prātaḥ | havāmahe / indram | pra-yati | adhvare || indram | somasya | pītaye ||1.16.3||
upa | naḥ | sutam | ā | gahi / hari-bhiḥ | indra | keśi-bhiḥ || sute | hi | tvā | havāmahe ||1.16.4||
saḥ | imam | naḥ | stomam | ā | gahi / upa | idam | savanam | sutam || gauraḥ | na | tr̥ṣitaḥ | piba ||1.16.5||
ime | somāsaḥ | indavaḥ | sutāsaḥ | adhi | barhiṣi || tān | indra | sahase | piba ||1.16.6||
ayam | te | stomaḥ | agriyaḥ / hr̥di-spr̥k | astu | śam-tamaḥ || atha | somam | sutam | piba ||1.16.7||
viśvam | it | savanam | sutam / indraḥ | madāya | gacchati || vr̥tra-hā | soma-pītaye ||1.16.8||
saḥ | imam | naḥ | kāmam | ā | pr̥ṇa / gobhiḥ | aśvaiḥ | śatakrato iti śata-krato || stavāma | tvā | su-ādhyaḥ ||1.16.9||

indrāvaruṇayoḥ / aham | sam-rājoḥ | avaḥ | ā | vr̥ṇe || tā | naḥ | mr̥ḷātaḥ | īdr̥śe ||1.17.1||
gantārā | hi | sthaḥ | avase / havam | viprasya | māvataḥ || dhartārā | carṣaṇīnām ||1.17.2||
anu-kāmam | tarpayethām / indrāvaruṇā | rāyaḥ | ā || tā | vām | nediṣṭham | īmahe ||1.17.3||
yuvāku | hi | śacīnām / yuvāku | su-matīnām || bhūyāma | vāja-dāvnām ||1.17.4||
indraḥ | sahasra-dāvnām / varuṇaḥ | śaṁsyānām || kratuḥ | bhavati | ukthyaḥ ||1.17.5||
tayoḥ | it | avasā | vayam / sanema | ni | ca | dhīmahi || syāt | uta | pra-recanam ||1.17.6||
indrāvaruṇā | vām | aham / huve | citrāya | rādhase || asmān | su | jigyuṣaḥ | kr̥tam ||1.17.7||
indrāvaruṇā | nu | nu | vām / sisāsantīṣu | dhīṣu | ā || asmabhyam | śarma | yacchatam ||1.17.8||
pra | vām | aśnotu | su-stutiḥ / indrāvaruṇā | yām | huve || yām | r̥dhāthe iti | sadha-stutim ||1.17.9||

somānam | svaraṇam / kr̥ṇuhi | brahmaṇaḥ | pate || kakṣīvantam | yaḥ | auśijaḥ ||1.18.1||
yaḥ | revān | yaḥ | amīva-hā / vasu-vit | puṣṭi-vardhanaḥ || saḥ | naḥ | sisaktu | yaḥ | turaḥ ||1.18.2||
mā | naḥ | śaṁsaḥ | araruṣaḥ / dhūrtiḥ | praṇak | martyasya || rakṣa | naḥ | brahmaṇaḥ | pate ||1.18.3||
saḥ | gha | vīraḥ | na | riṣyati / yam | indraḥ | brahmaṇaḥ | patiḥ || somaḥ | hinoti | martyam ||1.18.4||
tvam | tam | brahmaṇaḥ | pate / somaḥ | indraḥ | ca | martyam || dakṣiṇā | pātu | aṁhasaḥ ||1.18.5||
sadasaḥ | patim | adbhutam / priyam | indrasya | kāmyam || sanim | medhām | ayāsiṣam ||1.18.6||
yasmāt | r̥te | na | sidhyati / yajñaḥ | vipaḥ-citaḥ | cana || saḥ | dhīnām | yogam | invati ||1.18.7||
āt | r̥dhnoti | haviḥ-kr̥tim | prāñcam | kr̥ṇoti | adhvaram || hotrā | deveṣu | gacchati ||1.18.8||
narāśaṁsam | su-dhr̥ṣṭamam / apaśyam | saprathaḥ-tamam || divaḥ | na | sadma-makhasam ||1.18.9||

prati | tyam | cārum | adhvaram / go-pīthāya | pra | hūyase || marut-bhiḥ | agne | ā | gahi ||1.19.1||
nahi | devaḥ | na | martyaḥ / mahaḥ | tava | kratum | paraḥ || marut-bhiḥ | agne | ā | gahi ||1.19.2||
ye | mahaḥ | rajasaḥ | viduḥ / viśve | devāsaḥ | adruhaḥ || marut-bhiḥ | agne | ā | gahi ||1.19.3||
ye | ugrāḥ | arkam | ānr̥cuḥ / anādhr̥ṣṭāsaḥ | ojasā || marut-bhiḥ | agne | ā | gahi ||1.19.4||
ye | śubhrāḥ | ghora-varpasaḥ / su-kṣatrāsaḥ | riśādasaḥ || marut-bhiḥ | agne | ā | gahi ||1.19.5||
ye | nākasya | adhi | rocane / divi | devāsaḥ | āsate || marut-bhiḥ | agne | ā | gahi ||1.19.6||
ye | īṅkhayanti | parvatān / tiraḥ | samudram | arṇavam || marut-bhiḥ | agne | ā | gahi ||1.19.7||
ā | ye | tanvanti | raśmi-bhiḥ / tiraḥ | samudram | ojasā || marut-bhiḥ | agne | ā | gahi ||1.19.8||
abhi | tvā | pūrva-pītaye / sr̥jāmi | somyam | madhu || marut-bhiḥ | agne | ā | gahi ||1.19.9||

ayam | devāya | janmane / stomaḥ | viprebhiḥ | āsayā || akāri | ratna-dhātamaḥ ||1.20.1||
ye | indrāya | vacaḥ-yujā / tatakṣuḥ | manasā | harī iti || śamībhiḥ | yajñam | āśata ||1.20.2||
takṣan | nāsatyābhyām / pari-jmānam | su-kham | ratham || takṣan | dhenum | sabaḥ-dughām ||1.20.3||
yuvānā | pitarā | punariti / satya-mantrāḥ | r̥ju-yavaḥ || r̥bhavaḥ | viṣṭī | akrata ||1.20.4||
sam | vaḥ | madāsaḥ | agmata / indreṇa | ca | marutvatā || ādityebhiḥ | ca | rāja-bhiḥ ||1.20.5||
uta | tyam | camasam | navam / tvaṣṭuḥ | devasya | niḥ-kr̥tam || akarta | caturaḥ | punariti ||1.20.6||
te | naḥ | ratnāni | dhattana / triḥ | ā | sāptāni | sunvate || ekam-ekam | suśasti-bhiḥ ||1.20.7||
adhārayanta | vahnayaḥ / abhajanta | su-kr̥tyayā || bhāgam | deveṣu | yajñiyam ||1.20.8||

iha | indrāgnī iti | upa | hvaye / tayoḥ | it | stomam | uśmasi || tā | somam | soma-pātamā ||1.21.1||
tā | yajñeṣu | pra | śaṁsata / indrāgnī iti | śumbhata | naraḥ || tā | gāyatreṣu | gāyata ||1.21.2||
tā | mitrasya | pra-śastaye / indrāgnī iti | tā | havāmahe || soma-pā | soma-pītaye ||1.21.3||
ugrā | santā | havāmahe / upa | idam | savanam | sutam || indrāgnī iti | ā | iha | gacchatām ||1.21.4||
tā | mahāntā | sadaspatī iti / indrāgnī iti | rakṣaḥ | ubjatam || aprajāḥ | santu | atriṇaḥ ||1.21.5||
tena | satyena | jāgr̥tam / adhi | pra-cetune | pade || indrāgnī iti | śarma | yacchatam ||1.21.6||

prātaḥ-yujā | vi | bodhaya / aśvinau | ā | iha | gacchatām || asya | somasya | pītaye ||1.22.1||
yā | su-rathā | rathi-tamā / ubhā | devā | divi-spr̥śā || aśvinā | tā | havāmahe ||1.22.2||
yā | vām | kaśā | madhu-matī / aśvinā | sūnr̥tā-vatī || tayā | yajñam | mimikṣatam ||1.22.3||
nahi | vām | asti | dūrake / yatra | rathena | gacchathaḥ || aśvinā | sominaḥ | gr̥ham ||1.22.4||
hiraṇya-pāṇim | ūtaye / savitāram | upa | hvaye || saḥ | cettā | devatā | padam ||1.22.5||
apām | napātam | avase / savitāram | upa | stuhi || tasya | vratāni | uśmasi ||1.22.6||
vi-bhaktāram | havāmahe / vasoḥ | citrasya | rādhasaḥ || savitāram | nr̥-cakṣasam ||1.22.7||
sakhāyaḥ | ā | ni | sīdata / savitā | stomyaḥ | nu | naḥ || dātā | rādhāṁsi | śumbhati ||1.22.8||
agne | patnīḥ | iha | ā | vaha / devānām | uśatīḥ | upa || tvaṣṭāram | soma-pītaye ||1.22.9||
ā | gnāḥ | agne | iha | avase / hotrām | yaviṣṭha | bhāratīm || varūtrīm | dhiṣaṇām | vaha ||1.22.10||
abhi | naḥ | devīḥ | avasā / mahaḥ | śarmaṇā | nr̥-patnīḥ || acchinna-patrāḥ | sacantām ||1.22.11||
iha | indrāṇīm | upa | hvaye / varuṇānīm | svastaye || agnāyīm | soma-pītaye ||1.22.12||
mahī | dyauḥ | pr̥thivī | ca | naḥ / imam | yajñam | mimikṣatām || pipr̥tām | naḥ | bharīma-bhiḥ ||1.22.13||
tayoḥ | it | ghr̥ta-vat | payaḥ / viprāḥ | rihanti | dhīti-bhiḥ || gandharvasya | dhruve | pade ||1.22.14||
syonā | pr̥thivi | bhava / anr̥kṣarā | ni-veśanī || yaccha | naḥ | śarma | sa-prathaḥ ||1.22.15||
ataḥ | devāḥ | avantu | naḥ / yataḥ | viṣṇuḥ | vi-cakrame || pr̥thivyāḥ | sapta | dhāma-bhiḥ ||1.22.16||
idam | viṣṇuḥ | vi | cakrame / tredhā | ni | dadhe | padam || sam-ūḷham | asya | pāṁsure ||1.22.17||
trīṇi | padā | vi | cakrame / viṣṇuḥ | gopāḥ | adābhyaḥ || ataḥ | dharmāṇi | dhārayan ||1.22.18||
viṣṇoḥ | karmāṇi | paśyata / yataḥ | vratāni | paspaśe || indrasya | yujyaḥ | sakhā ||1.22.19||
tat | viṣṇoḥ | paramam | padam / sadā | paśyanti | sūrayaḥ || divi-iva | cakṣuḥ | ā-tatam ||1.22.20||
tat | viprāsaḥ | vipanyavaḥ / jāgr̥-vāṁsaḥ | sam | indhate || viṣṇoḥ | yat | paramam | padam ||1.22.21||

tīvrāḥ | somāsaḥ | ā | gahi / āśīḥ-vantaḥ | sutāḥ | ime || vāyo iti | tān | pra-sthitān | piba ||1.23.1||
ubhā | devā | divi-spr̥śā / indravāyū iti | havāmahe || asya | somasya | pītaye ||1.23.2||
indravāyū iti | manaḥ-juvā / viprāḥ | havante | ūtaye || sahasra-akṣā | dhiyaḥ | patī iti ||1.23.3||
mitram | vayam | havāmahe / varuṇam | soma-pītaye || jajñānā | pūta-dakṣasā ||1.23.4||
r̥tena | yau | r̥ta-vr̥dhau / r̥tasya | jyotiṣaḥ | patī iti || tā | mitrāvaruṇā | huve ||1.23.5||
varuṇaḥ | pra-avitā | bhuvat / mitraḥ | viśvābhiḥ | ūti-bhiḥ || karatām | naḥ | su-rādhasaḥ ||1.23.6||
marutvantam | havāmahe / indram | ā | soma-pītaye || sa-jūḥ | gaṇena | tr̥mpatu ||1.23.7||
indra-jyeṣṭhāḥ | marut-gaṇāḥ / devāsaḥ | pūṣa-rātayaḥ || viśve | mama | śruta | havam ||1.23.8||
hata | vr̥tram | su-dānavaḥ / indreṇa | sahasā | yujā || mā | naḥ | duḥ-śaṁsaḥ | īśata ||1.23.9||
viśvān | devān | havāmahe / marutaḥ | soma-pītaye || ugrāḥ | hi | pr̥śni-mātaraḥ ||1.23.10||
jayatām-iva | tanyatuḥ / marutām | eti | dhr̥ṣṇu-yā || yat | śubham | yāthana | naraḥ ||1.23.11||
haskārāt | vi-dyutaḥ | pari / ataḥ | jātāḥ | avantu | naḥ || marutaḥ | mr̥ḷayantu | naḥ ||1.23.12||
ā | pūṣan | citra-barhiṣam / āghr̥ṇe | dharuṇam | divaḥ || ā | aja | naṣṭam | yathā | paśum ||1.23.13||
pūṣā | rājānam | āghr̥ṇiḥ / apa-gūḷham | guhā | hitam || avindat | citra-barhiṣam ||1.23.14||
uto iti | saḥ | mahyam | indu-bhiḥ / ṣaṭ | yuktān | anu-sesidhat || gobhiḥ | yavam | na | carkr̥ṣat ||1.23.15||
ambayaḥ | yanti | adhva-bhiḥ / jāmayaḥ | adhvari-yatām || pr̥ñcatīḥ | madhunā | payaḥ ||1.23.16||
amūḥ | yāḥ | upa | sūrye / yābhiḥ | vā | sūryaḥ | saha || tāḥ | naḥ | hinvantu | adhvaram ||1.23.17||
apaḥ | devīḥ | upa | hvaye / yatra | gāvaḥ | pibanti | naḥ || sindhu-bhyaḥ | kartvam | haviḥ ||1.23.18||
ap-su | antaḥ | amr̥tam | ap-su | bheṣajam / apām | uta | pra-śastaye || devāḥ | bhavata | vājinaḥ ||1.23.19||
ap-su | me | somaḥ | abravīt / antaḥ | viśvāni | bheṣajā || agnim | ca | viśva-śambhuvam | āpaḥ | ca | viśva-bheṣajīḥ ||1.23.20||
āpaḥ | pr̥ṇīta | bheṣajam / varūtham | tanve | mama || jyok | ca | sūryam | dr̥śe ||1.23.21||
idam | āpaḥ | pra | vahata / yat | kim | ca | duḥ-itam | mayi || yat | vā | aham | abhi-dudroha / yat | vā | śepe | uta | anr̥tam ||1.23.22||
āpaḥ | adya | anu | acāriṣam / rasena | sam | agasmahi || payasvān | agne | ā | gahi / tam | mā | sam | sr̥ja | varcasā ||1.23.23||
sam | mā | agne | varcasā | sr̥ja / sam | pra-jayā | sam | āyuṣā || vidyuḥ | me | asya | devāḥ / indraḥ | vidyāt | saha | r̥ṣi-bhiḥ ||1.23.24||

kasya | nūnam | katamasya | amr̥tānām / manāmahe | cāru | devasya | nāma || kaḥ | naḥ | mahyai | aditaye | punaḥ | dāt / pitaram | ca | dr̥śeyam | mātaram | ca ||1.24.1||
agneḥ | vayam | prathamasya | amr̥tānām / manāmahe | cāru | devasya | nāma || saḥ | naḥ | mahyai | aditaye | punaḥ | dāt / pitaram | ca | dr̥śeyam | mātaram | ca ||1.24.2||
abhi | tvā | deva | savitaḥ / īśānam | vāryāṇām || sadā | avan | bhāgam | īmahe ||1.24.3||
yaḥ | cit | hi | te | itthā | bhagaḥ / śaśamānaḥ | purā | nidaḥ || adveṣaḥ | hastayoḥ | dadhe ||1.24.4||
bhaga-bhaktasya | te | vayam / ut | aśema | tava | avasā || mūrdhānam | rāyaḥ | ā-rabhe ||1.24.5||
nahi | te | kṣatram | na | sahaḥ | na | manyum / vayaḥ | cana | amī iti | patayantaḥ | āpuḥ || na | imāḥ | āpaḥ | ani-miṣam | carantīḥ / na | ye | vātasya | pra-minanti | abhvam ||1.24.6||
abudhne | rājā | varuṇaḥ | vanasya / ūrdhvam | stūpam | dadate | pūta-dakṣaḥ || nīcīnāḥ | sthuḥ | upari | budhnaḥ | eṣām / asme iti | antaḥ | ni-hitāḥ | ketavaḥ | syuriti syuḥ ||1.24.7||
urum | hi | rājā | varuṇaḥ | cakāra / sūryāya | panthām | anu-etavai | ūm̐ iti || apade | pādā | prati-dhātave | akaḥ / uta | apa-vaktā | hr̥daya-vidhaḥ | cit ||1.24.8||
śatam | te | rājan | bhiṣajaḥ | sahasram / urvī | gabhīrā | su-matiḥ | te | astu || bādhasva | dūre | niḥ-r̥tim | parācaiḥ / kr̥tam | cit | enaḥ | pra | mumugdhi | asmat ||1.24.9||
amī iti | ye | r̥kṣāḥ | ni-hitāsaḥ | uccā / naktam | dadr̥śre | kuha | cit | divā | īyuḥ || adabdhāni | varuṇasya | vratāni / vi-cākaśat | candramāḥ | naktam | eti ||1.24.10||
tat | tvā | yāmi | brahmaṇā | vandamānaḥ / tat | ā | śāste | yajamānaḥ | haviḥ-bhiḥ || aheḷamānaḥ | varuṇa | iha | bodhi / uru-śaṁsa | mā | naḥ | āyuḥ | pra | moṣīḥ ||1.24.11||
tat | it | naktam | tat | divā | mahyam | āhuḥ / tat | ayam | ketaḥ | hr̥daḥ | ā | vi | caṣṭe || śunaḥśepaḥ | yam | ahvat | gr̥bhītaḥ / saḥ | asmān | rājā | varuṇaḥ | mumoktu ||1.24.12||
śunaḥśepaḥ | hi | ahvat | gr̥bhītaḥ / triṣu | ādityam | dru-padeṣu | baddhaḥ || ava | enam | rājā | varuṇaḥ | sasr̥jyāt / vidvān | adabdhaḥ | vi | mumoktu | pāsān ||1.24.13||
ava | te | heḷaḥ | varuṇa | namaḥ-bhiḥ / ava | yajñebhiḥ | īmahe | haviḥ-bhiḥ || kṣayan | asmabhyam | asura | praceta iti pra-cetaḥ / rājan | enāṁsi | śiśrathaḥ | kr̥tāni ||1.24.14||
ut | ut-tamam | varuṇa | pāśam | asmat / ava | adhamam | vi | madhyamam | śrathaya || atha | vayam | āditya | vrate | tava / anāgasaḥ | aditaye | syāma ||1.24.15||

yat | cit | hi | te | viśaḥ | yathā / pra | deva | varuṇa | vratam || minīmasi | dyavi-dyavi ||1.25.1||
mā | naḥ | vadhāya | hatnave / jihīḷānasya | rīradhaḥ || mā | hr̥ṇānasya | manyave ||1.25.2||
vi | mr̥ḷīkāya | te | manaḥ / rathīḥ | aśvam | na | sam-ditam || gīḥ-bhiḥ | varuṇa | sīmahi ||1.25.3||
parā | hi | me | vi-manyavaḥ / patanti | vasyaḥ-iṣṭaye || vayaḥ | na | vasatīḥ | upa ||1.25.4||
kadā | kṣatra-śriyam | naram / ā | varuṇam | karāmahe || mr̥ḷīkāya | uru-cakṣasam ||1.25.5||
tat | it | samānam | āśāte iti / venantā | na | pra | yucchataḥ || dhr̥ta-vratāya | dāśuṣe ||1.25.6||
veda | yaḥ | vīnām | padam / antarikṣeṇa | patatām || veda | nāvaḥ | samudriyaḥ ||1.25.7||
veda | māsaḥ | dhr̥ta-vrataḥ / dvādaśa | prajā-vataḥ || veda | yaḥ | upa-jāyate ||1.25.8||
veda | vātasya | vartanim / uroḥ | r̥ṣvasya | br̥hataḥ || veda | ye | adhi-āsate ||1.25.9||
ni | sasāda | dhr̥ta-vrataḥ / varuṇaḥ | pastyāsu | ā || sām-rājyāya | su-kratuḥ ||1.25.10||
ataḥ | viśvāni | adbhutā / cikitvān | abhi | paśyati || kr̥tāni | yā | ca | kartvā ||1.25.11||
saḥ | naḥ | viśvāhā | su-kratuḥ / ādityaḥ | su-pathā | karat || pra | naḥ | āyūṁṣi | tāriṣat ||1.25.12||
bibhrat | drāpim | hiraṇyayam / varuṇaḥ | vasta | niḥ-nijam || pari | spaśaḥ | ni | sedire ||1.25.13||
na | yam | dipsanti | dipsavaḥ / na | druhvāṇaḥ | janānām || na | devam | abhi-mātayaḥ ||1.25.14||
uta | yaḥ | mānuṣeṣu | ā / yaśaḥ | cakre | asāmi | ā || asmākam | udareṣu | ā ||1.25.15||
parāḥ | me | yanti | dhītayaḥ / gāvaḥ | na | gavyūtīḥ | anu || icchantīḥ | uru-cakṣasam ||1.25.16||
sam | nu | vocāvahai | punaḥ / yataḥ | me | madhu | ā-bhr̥tam || hotā-iva | kṣadase | priyam ||1.25.17||
darśam | nu | viśva-darśatam / darśam | ratham | adhi | kṣami || etāḥ | juṣata | me | giraḥ ||1.25.18||
imam | me | varuṇa | śrudhi / havam | adya | ca | mr̥ḷaya || tvām | avasyuḥ | ā | cakre ||1.25.19||
tvam | viśvasya | medhira / divaḥ | ca | gmaḥ | ca | rājasi || saḥ | yāmani | prati | śrudhi ||1.25.20||
ut | ut-tamam | mumugdhi | naḥ / vi | pāśam | madhyamam | cr̥ta || ava | adhamāni | jīvase ||1.25.21||

vasiṣva | hi | miyedhya / vastrāṇi | ūrjām | pate || saḥ | imam | naḥ | adhvaram | yaja ||1.26.1||
ni | naḥ | hotā | vareṇyaḥ / sadā | yaviṣṭha | manma-bhiḥ || agne | divitmatā | vacaḥ ||1.26.2||
ā | hi | sma | sūnave | pitā / āpiḥ | yajati | āpaye || sakhā | sakhye | vareṇyaḥ ||1.26.3||
ā | naḥ | barhiḥ | riśādasaḥ / varuṇaḥ | mitraḥ | aryamā || sīdantu | manuṣaḥ | yathā ||1.26.4||
pūrvya | hotaḥ | asya | naḥ / mandasva | sakhyasya | ca || imāḥ | ūm̐ iti | su | śrudhī | giraḥ ||1.26.5||
yat | cit | hi | śaśvatā | tanā / devam-devam | yajāmahe || tve iti | it | hūyate | haviḥ ||1.26.6||
priyaḥ | naḥ | astu | viśpatiḥ / hotā | mandraḥ | vareṇyaḥ || priyāḥ | su-agnayaḥ | vayam ||1.26.7||
su-agnayaḥ | hi | vāryam / devāsaḥ | dadhire | ca | naḥ || su-agnayaḥ | manāmahe ||1.26.8||
atha | naḥ | ubhayeṣām / amr̥ta | martyānām || mithaḥ | santu | pra-śastayaḥ ||1.26.9||
viśvebhiḥ | agne | agni-bhiḥ / imam | yajñam | idam | vacaḥ || canaḥ | dhāḥ | sahasaḥ | yaho iti ||1.26.10||

aśvam | na | tvā | vāra-vantam / vandadhyai | agnim | namaḥ-bhiḥ || sam-rājantam | adhvarāṇām ||1.27.1||
saḥ | gha | naḥ | sūnuḥ | śavasā / pr̥thu-pragāmā | su-śevaḥ || mīḍhvān | asmākam | babhūyāt ||1.27.2||
saḥ | naḥ | dūrāt | ca | āsāt | ca / ni | martyāt | agha-yoḥ || pāhi | sadam | it | viśva-āyuḥ ||1.27.3||
imam | ūm̐ iti | su | tvam | asmākam / sanim | gāyatram | navyāṁsam || agne | deveṣu | pra | vocaḥ ||1.27.4||
ā | naḥ | bhaja | parameṣu / ā | vājeṣu | madhyameṣu || śikṣa | vasvaḥ | antamasya ||1.27.5||
vi-bhaktā | asi | citrabhāno iti citra-bhāno / sindhoḥ | ūrmau | upāke | ā || sadyaḥ | dāśuṣe | kṣarasi ||1.27.6||
yam | agne | pr̥t-su | martyam / avāḥ | vājeṣu | yam | junāḥ || saḥ | yantā | śaśvatīḥ | iṣaḥ ||1.27.7||
nakiḥ | asya | sahantya / pari-etā | kayasya | cit || vājaḥ | asti | śravāyyaḥ ||1.27.8||
saḥ | vājam | viśva-carṣaṇiḥ / arvat-bhiḥ | astu | tarutā || viprebhiḥ | astu | sanitā ||1.27.9||
jarā-bodha | tat | viviḍḍhi / viśe-viśe | yajñiyāya || stomam | rudrāya | dr̥śīkam ||1.27.10||
saḥ | naḥ | mahān | ani-mānaḥ / dhūma-ketuḥ | puru-candraḥ || dhiye | vājāya | hinvatu ||1.27.11||
saḥ | revān-iva | viśpatiḥ / daivyaḥ | ketuḥ | śr̥ṇotu | naḥ || ukthaiḥ | agniḥ | br̥hat-bhānuḥ ||1.27.12||
namaḥ | mahat-bhyaḥ | namaḥ | arbhakebhyaḥ / namaḥ | yuva-bhyaḥ | namaḥ | āśinebhyaḥ || yajāma | devān | yadi | śaknavāma / mā | jyāyasaḥ | śaṁsam | ā | vr̥kṣi | devāḥ ||1.27.13||

yatra | grāvā | pr̥thu-budhnaḥ / ūrdhvaḥ | bhavati | sotave || ulūkhala-sutānām / ava | it | ūm̐ iti | indra | jalgulaḥ ||1.28.1||
yatra | dvau-iva | jaghanā / adhi-savanyā | kr̥tā || ulūkhala-sutānām / ava | it | ūm̐ iti | indra | jalgulaḥ ||1.28.2||
yatra | nārī | apa-cyavam / upa-cyavam | ca | śikṣate || ulūkhala-sutānām / ava | it | ūm̐ iti | indra | jalgulaḥ ||1.28.3||
yatra | manthām | vi-badhnate / raśmīn | yamitavai-iva || ulūkhala-sutānām / ava / it | ūm̐ iti | indra | jalgulaḥ ||1.28.4||
yat | cit | hi | tvam | gr̥he-gr̥he / ulūkhalaka | yujyase || iha | dyumat-tamam | vada / jayatām-iva | dundubhiḥ ||1.28.5||
uta | sma | te | vanaspate / vātaḥ | vi | vāti | agram | it || atho iti | indrāya | pātave / sunu | somam | ulūkhala ||1.28.6||
āyajī ityā-yajī | vāja-sātamā / tā | hi | uccā | vi-jarbhr̥taḥ || harī iveti harī-iva | andhāṁsi | bapsatā ||1.28.7||
tā | naḥ | adya | vanaspatī iti / r̥ṣvau | r̥ṣvebhiḥ | sotr̥-bhiḥ || indrāya | madhu-mat | sutam ||1.28.8||
ut | śiṣṭam | camvoḥ | bhara / somam | pavitre | ā | sr̥ja || ni | dhehi | goḥ | adhi | tvaci ||1.28.9||

yat | cit | hi | satya | soma-pāḥ / anāśastāḥ-iva | smasi || ā | tu | naḥ | indra | śaṁsaya / goṣu | aśveṣu | śubhriṣu / sahasreṣu | tuvi-magha ||1.29.1||
śiprin | vājānām | pate / śacī-vaḥ | tava | daṁsanā || ā | tu | naḥ | indra | śaṁsaya / goṣu | aśveṣu | śubhriṣu / sahasreṣu | tuvi-magha ||1.29.2||
ni | svāpaya | mithu-dr̥śā / sastām | abudhyamāne iti || ā | tu | naḥ | indra | śaṁsaya / goṣu | aśveṣu | śubhriṣu / sahasreṣu | tuvi-magha ||1.29.3||
sasantu | tyāḥ | arātayaḥ / bodhantu | śūra | rātayaḥ || ā | tu | naḥ | indra | śaṁsaya / goṣu | aśveṣu | śubhriṣu / sahasreṣu | tuvi-magha ||1.29.4||
sam | indra | gardabham | mr̥ṇa / nuvantam | pāpayā | amuyā || ā | tu | naḥ | indra | śaṁsaya / goṣu | aśveṣu | śubhriṣu / sahasreṣu | tuvi-magha ||1.29.5||
patāti | kuṇḍr̥ṇācyā / dūram | vātaḥ | vanāt | adhi || ā | tu | naḥ | indra | śaṁsaya / goṣu | aśveṣu | śubhriṣu / sahasreṣu | tuvi-magha ||1.29.6||
sarvam | pari-krośam | jahi / jambhaya | kr̥kadāśvam || ā | tu | naḥ | indra | śaṁsaya / goṣu | aśveṣu | śubhriṣu / sahasreṣu | tuvi-magha ||1.29.7||

ā | vaḥ | indram | krivim | yathā / vāja-yantaḥ | śata-kratum || maṁhiṣṭhaṁ | siñce | indu-bhiḥ ||1.30.1||
śatam | vā | yaḥ | śucīnām / sahasram | vā | sam-āśirām || ā | it | ūm̐ iti | nimnam | na | rīyate ||1.30.2||
sam | yat | madāya | śuṣmiṇe / enā | hi | asya | udare || samudraḥ | na | vyacaḥ | dadhe ||1.30.3||
ayam | ūm̐ iti | te | sam | atasi / kapotaḥ-iva | garbha-dhim || vacaḥ | tat | cit | naḥ | ohase ||1.30.4||
stotram | rādhānām | pate / girvāhaḥ | vīra | yasya | te || vi-bhūtiḥ | astu | sunr̥tā ||1.30.5||
ūrdhvaḥ | tiṣṭha | naḥ | ūtaye / asmin | vāje | śatakrato iti śata-krato || sam | anyeṣu | bravāvahai ||1.30.6||
yoge-yoge | tavaḥ-taram / vāje-vāje | havāmahe || sakhāyaḥ | indram | ūtaye ||1.30.7||
ā | gha | gamat | yadi | śravat / sahasriṇībhiḥ | ūti-bhiḥ || vājebhiḥ | upa | naḥ | havam ||1.30.8||
anu | pratnasya | okasaḥ / huve | tuvi-pratim | naram || yam | te | pūrvam | pitā | huve ||1.30.9||
tam | tvā | vayam | viśva-vāra / ā | śāsmahe | puru-hūta || sakhe | vaso iti | jaritr̥-bhyaḥ ||1.30.10||
asmākam | śipriṇīnām / soma-pāḥ | soma-pāvnām || sakhe | vajrin | sakhīnām ||1.30.11||
tathā | tat | astu | soma-pāḥ / sakhe | vajrin | tathā | kr̥ṇu || yathā | te | uśmasi | iṣṭaye ||1.30.12||
revatīḥ | naḥ | sadha-māde / indre | santu | tuvi-vājāḥ || kṣu-mantaḥ | yābhiḥ | madema ||1.30.13||
ā | gha | tvā-vān | tmanā | āptaḥ / stotr̥-bhyaḥ | dhr̥ṣṇo iti | iyānaḥ || r̥ṇoḥ | akṣam | na | cakryoḥ ||1.30.14||
ā | yat | duvaḥ | śatakrato iti śata-krato / ā | kāmam | jaritr̥̄ṇām || r̥ṇoḥ | akṣam | na | śacībhiḥ ||1.30.15||
śaśvat | indraḥ | popruthat-bhiḥ | jigāya / nānadat-bhiḥ | śāśvasat-bhiḥ | dhanāni || saḥ | naḥ | hiraṇya-ratham | daṁsanā-vān / saḥ | naḥ | sanitā | sanaye | saḥ | naḥ | adāt ||1.30.16||
ā | aśvinau | aśva-vatyā / iṣā | yātam | śavīrayā || go-mat | dasrā | hiraṇya-vat ||1.30.17||
samāna-yojanaḥ | hi | vām / rathaḥ | dasrau | amartyaḥ || samudre | aśvinā | īyate ||1.30.18||
ni | aghnyasya | mūrdhani / cakram | rathasya | yemathuḥ || pari | dyām | anyat | īyate ||1.30.19||
kaḥ | te | uṣaḥ | kadha-priye / bhuje | martaḥ | amartye || kam | nakṣase | vibhā-vari ||1.30.20||
vayam | hi | te | amanmahi / ā | antāt | ā | parākāt || aśve | na | citre | aruṣi ||1.30.21||
tvam | tyebhiḥ | ā | gahi / vājebhiḥ | duhitaḥ | divaḥ || asme iti | rayim | ni | dhāraya ||1.30.22||

tvam | agne | prathamaḥ | aṅgirāḥ | r̥ṣiḥ / devaḥ | devānām | abhavaḥ | śivaḥ | sakhā || tava | vrate | kavayaḥ | vidmanā-apasaḥ / ajāyanta | marutaḥ | bhrājat-r̥ṣṭayaḥ ||1.31.1||
tvam | agne | prathamaḥ | aṅgiraḥ-tamaḥ / kaviḥ | devānām | pari | bhūṣasi | vratam || vi-bhuḥ | viśvasmai | bhuvanāya | medhiraḥ / dvi-mātā | śayuḥ | katidhā | cit | āyave ||1.31.2||
tvam | agne | prathamaḥ | mātariśvane / āviḥ | bhava | sukratu-yā | vivasvate || arejetām | rodasī iti | hotr̥-vūrye / asaghnoḥ | bhāram | ayajaḥ | mahaḥ | vaso iti ||1.31.3||
tvam | agne | manave | dyām | avāśayaḥ | purūravase | su-kr̥te | sukr̥t-taraḥ || śvātreṇa | yat | pitroḥ | mucyase | pari / ā | tvā | pūrvam | anayan | ā | aparam | punariti ||1.31.4||
tvam | agne | vr̥ṣabhaḥ | puṣṭi-vardhanaḥ / udyata-sruce | bhavasi | śravāyyaḥ || yaḥ | ā-hutim | pari | veda | vaṣaṭ-kr̥tim / eka-āyuḥ | agre | viśaḥ | ā-vivāsasi ||1.31.5||
tvam | agne | vr̥jina-vartanim | naram / sakman | piparṣi | vidathe | vi-carṣaṇe || yaḥ | śūra-sātā | pari-takmye | dhane / dabhrebhiḥ | cit | sam-r̥tā | haṁsi | bhūyasaḥ ||1.31.6||
tvam | tam | agne | amr̥ta-tve | ut-tame / martam | dadhāsi | śravase | dive-dive || yaḥ | tatr̥ṣāṇaḥ | ubhayāya | janmane / mayaḥ | kr̥ṇoṣi | prayaḥ | ā | ca | sūraye ||1.31.7||
tvam | naḥ | agne | sanaye | dhanānām / yaśasam | kārum | kr̥ṇuhi | stavānaḥ || r̥dhyāma | karma | apasā | navena / devaiḥ | dyāvāpr̥thivī iti | pra | avatam | naḥ ||1.31.8||
tvam | naḥ | agne | pitroḥ | upa-sthe | ā / devaḥ | deveṣu | anavadya | jāgr̥viḥ || tanū-kr̥t | bodhi | pra-matiḥ | ca | kārave / tvam | kalyāṇa | vasu | viśvam | ā | ūpiṣe ||1.31.9||
tvam | agne | pra-matiḥ | tvam | pitā | asi | naḥ / tvam | vayaḥ-kr̥t | tava | jāmayaḥ | vayam || sam | tvā | rāyaḥ | śatinaḥ | sam | sahasriṇaḥ / suvīram | yanti | vrata-pām | adābhya ||1.31.10||
tvām | agne | prathamam | āyum | āyave / devāḥ | akr̥ṇvan | nahuṣasya | viśpatim || iḷām | akr̥ṇvan | manuṣasya | śāsanīm / pituḥ | yat | putraḥ | mamakasya | jāyate ||1.31.11||
tvam | naḥ | agne | tava | deva | pāyu-bhiḥ / maghonaḥ | rakṣa | tanvaḥ | ca | vandya || trātā | tokasya | tanaye | gavām / asi | ani-meṣam | rakṣamāṇaḥ | tava | vrate ||1.31.12||
tvam | agne | yajyave | pāyuḥ | antaraḥ / aniṣaṅgāya | catuḥ-akṣaḥ | idhyase || yaḥ | rāta-havyaḥ | avr̥kāya | dhāyase / kīreḥ | cit | mantram | manasā | vanoṣi | tam ||1.31.13||
tvam | agne | uru-śaṁsāya | vāghate / spārham | yat | rekṇaḥ | paramam | vanoṣi | tat || ādhrasya | cit | pra-matiḥ | ucyase | pitā / pra | pākam | śāssi | pra | diśaḥ | viduḥ-taraḥ ||1.31.14||
tvam | agne | prayata-dakṣiṇam | naram / varma-iva | syūtam | pari | pāsi | viśvataḥ || svādu-kṣadmā | yaḥ | vasatau | syona-kr̥t / jīva-yājam | yajate | saḥ | upa-mā | divaḥ ||1.31.15||
imām | agne | śaraṇim | mīmr̥ṣaḥ | naḥ / imam | adhvānam | yam | agāma | dūrāt || āpiḥ | pitā | pra-matiḥ | somyānām / bhr̥miḥ | asi | r̥ṣi-kr̥t | martyānām ||1.31.16||
manuṣvat | agne | aṅgirasvat | aṅgiraḥ / yayāti-vat | sadane | pūrva-vat | śuce || accha | yāhi | ā | vaha | daivyam | janam / ā | sādaya | barhiṣi | yakṣi | ca | priyam ||1.31.17||
etena | agne | brahmaṇā | vavr̥dhasva / śaktī | vā | yat | te | cakr̥ma | vidā | vā || uta | pra | neṣi | abhi | vasyaḥ | asmān / sam | naḥ | sr̥ja | su-matyā | vāja-vatyā ||1.31.18||

indrasya | nu | vīryāṇi | pra | vocam / yāni | cakāra | prathamāni | vajrī || ahan | ahim | anu | apaḥ | tatarda / pra | vakṣaṇāḥ | abhinat | parvatānām ||1.32.1||
ahan | ahim | parvate | śiśriyāṇam / tvaṣṭā | asmai | vajram | svaryam | tatakṣa || vāśrāḥ-iva | dhenavaḥ | syandamānāḥ / añjaḥ | samudram | ava | jagmuḥ | āpaḥ ||1.32.2||
vr̥ṣa-yamāṇaḥ | avr̥ṇīta | somam / tri-kadrukeṣu | apibat | sutasya || ā | sāyakam | magha-vā | adatta | vajram / ahan | enam | prathama-jām | ahīnām ||1.32.3||
yat | indra | ahan | prathama-jām | ahīnām / āt | māyinām | amināḥ | pra | uta | māyāḥ || āt | sūryam | janayan | dyām | uṣasam / tādītnā | śatrum | na | kila | vivitse ||1.32.4||
ahan | vr̥tram | vr̥tra-taram | vi-aṁsam / indraḥ | vajreṇa | mahatā | vadhena || skandhāṁsi-iva | kuliśena | vi-vr̥kṇā / ahiḥ | śayate | upa-pr̥k | pr̥thivyāḥ ||1.32.5||
ayoddhā-iva | duḥ-madaḥ | ā | hi | juhve / mahā-vīram | tuvi-bādham | r̥jīṣam || na | atārīt | asya | sam-r̥tim | vadhānām / sam | rujānāḥ | pipiṣe | indra-śatruḥ ||1.32.6||
apāt | ahastaḥ | apr̥tanyat | indram / ā | asya | vajram | adhi | sānau | jaghāna || vr̥ṣṇaḥ | vadhriḥ | prati-mānam | bubhūṣan / puru-trā | vr̥traḥ | aśayat | vi-astaḥ ||1.32.7||
nadam | na | bhinnam | amuyā | śayānam / manaḥ | ruhāṇāḥ | ati | yanti | āpaḥ || yāḥ | cit | vr̥traḥ | mahinā | pari-atiṣṭhat / tāsām | ahiḥ | patsutaḥ-śīḥ | babhūva ||1.32.8||
nīcā-vayāḥ | abhavat | vr̥tra-putrā / indraḥ | asyāḥ | ava | vadhaḥ | jabhāra || ut-tarā | sūḥ | adharaḥ | putraḥ | āsīt / dānuḥ | śaye | saha-vatsā | na | dhenuḥ ||1.32.9||
atiṣṭhantīnām | ani-veśanānām / kāṣṭhānām | madhye | ni-hitam | śarīram || vr̥trasya | niṇyam | vi | caranti | āpaḥ / dīrgham | tamaḥ | ā | aśayat | indra-śatruḥ ||1.32.10||
dāsa-patnīḥ | ahi-gopāḥ | atiṣṭhan / ni-ruddhāḥ | āpaḥ | paṇinā-iva | gāvaḥ || apām | bilam | api-hitam | yat | āsīt / vr̥tram | jaghanvān | apa | tat | vavāra ||1.32.11||
aśvyaḥ | vāraḥ | abhavaḥ | tat | indra / sr̥ke | yat | tvā | prati-ahan | devaḥ | ekaḥ || ajayaḥ | gāḥ | ajayaḥ | śūra | somam / ava | asr̥jaḥ | sartave | sapta | sindhūn ||1.32.12||
na | asmai | vi-dyut | na | tanyatuḥ | sisedha / na | yām | miham | akirat | hrādunim | ca || indraḥ | ca | yat | yuyudhāte iti | ahiḥ | ca / uta | aparībhyaḥ | magha-vā | vi | jigye ||1.32.13||
aheḥ | yātāram | kam | apaśyaḥ | indra / hr̥di | yat | te | jaghnuṣaḥ | bhīḥ | agacchat || nava | ca | yat | navatim | ca | sravantīḥ / śyenaḥ | na | bhītaḥ | ataraḥ | rajāṁsi ||1.32.14||
indraḥ | yātaḥ | ava-sitasya | rājā / śamasya | ca | śr̥ṅgiṇaḥ | vajra-bāhuḥ || saḥ | it | ūm̐ iti | rājā | kṣayati | carṣaṇīnām / arān | na | nemiḥ | pari | tā | babhūva ||1.32.15||

ā | ita | ayāma | upa | gavyantaḥ | indram / asmākam | su | pra-matim | vavr̥dhāti || anāmr̥ṇaḥ | kuvit | āt | asya | rāyaḥ / gavām | ketam | param | ā-varjate | naḥ ||1.33.1||
upa | it | aham | dhana-dām | aprati-itam / juṣṭām | na | śyenaḥ | vasatim | patāmi || indram | namasyan | upa-mebhiḥ | arkaiḥ / yaḥ | stotr̥-bhyaḥ | havyaḥ | asti | yāman ||1.33.2||
ni | sarva-senaḥ | iṣu-dhīn | asakta / sam | aryaḥ | gāḥ | ajati | yasya | vaṣṭi || coṣkūyamāṇaḥ | indra | bhūri | vāmam / mā | paṇiḥ | bhūḥ | asmat | adhi | pra-vr̥ddha ||1.33.3||
vadhīḥ | hi | dasyum | dhaninam | ghanena / ekaḥ | caran | upa-śākebhiḥ | indra || dhanoḥ | adhi | viṣuṇak | te | vi | āyan / ayajvānaḥ | sanakāḥ | pra-itim | īyuḥ ||1.33.4||
parā | cit | śīrṣā | vavr̥juḥ | te | indra / ayajvānaḥ | yajva-bhiḥ | spardhamānāḥ || pra | yat | divaḥ | hari-vaḥ | sthātaḥ | ugra / niḥ | avratān | adhamaḥ | rodasyoḥ ||1.33.5||
ayuyutsan | anavadyasya | senām / ayātayanta | kṣitayaḥ | nava-gvāḥ || vr̥ṣa-yudhaḥ | na | vadhrayaḥ | niḥ-aṣṭāḥ / pra-vat-bhiḥ | indrāt | citayantaḥ | āyan ||1.33.6||
tvam | etān | rudataḥ | jakṣataḥ | ca / ayodhayaḥ | rajasaḥ | indra | pāre || ava | adahaḥ | divaḥ | ā | dasyum | uccā / pra | sunvataḥ | stuvataḥ | śaṁsam | āvaḥ ||1.33.7||
cakāṇāsaḥ | pari-naham | pr̥thivyāḥ / hiraṇyena | maṇinā | śumbhamānāḥ || na | hinvānāsaḥ | titiruḥ | te | indram / pari | spaśaḥ | adadhāt | sūryeṇa ||1.33.8||
pari | yat | indra | rodasī iti | ubhe iti / abubhojīḥ | mahinā | viśvataḥ | sīm || amanyamānān | abhi | manyamānaiḥ / niḥ | brahma-bhiḥ | adhamaḥ | dasyum | indra ||1.33.9||
na | ye | divaḥ | pr̥thivyāḥ | antam | āpuḥ / na | māyābhiḥ | dhana-dām | pari-abhūvan || yujam | vajram | vr̥ṣabhaḥ | cakre | indraḥ / niḥ | jyotiṣā | tamasaḥ | gāḥ | adhukṣat ||1.33.10||
anu | svadhām | akṣaran | āpaḥ | asya / avardhata | madhye | ā | nāvyānām || sadhrīcīnena | manasā | tam | indraḥ / ojiṣṭhena | hanmanā | ahan | abhi | dyūn ||1.33.11||
ni | avidhyat | ilībiśasya | dr̥ḷhā / vi | śr̥ṅgiṇam | abhinat | śuṣṇam | indraḥ || yāvat | taraḥ | magha-van | yāvat | ojaḥ / vajreṇa | śatrum | avadhīḥ | pr̥tanyum ||1.33.12||
abhi | sidhmaḥ | ajigāt | asya | śatrūn / vi | tigmena | vr̥ṣabheṇa | puraḥ | abhet || sam | vajreṇa | asr̥jat | vr̥tram | indraḥ / pra | svām | matim | atirat | śāśadānaḥ ||1.33.13||
āvaḥ | kutsam | indra | yasmin | cākan / pra | āvaḥ | yudhyantam | vr̥ṣabham | daśa-dyum || śapha-cyutaḥ | reṇuḥ | nakṣata | dyām / ut | śvaitreyaḥ | nr̥-sahyāya | tasthau ||1.33.14||
āvaḥ | śamam | vr̥ṣabham | tugryāsu / kṣetra-jeṣe | magha-van | śvitryam | gām || jyok | cit | atra | tasthi-vāṁsaḥ | akran / śatru-yatām | adharā | vedanā | akarityakaḥ ||1.33.15||

triḥ | cit | naḥ | adya | bhavatam | navedasā / vi-bhuḥ | vām | yāmaḥ | uta | rātiḥ | aśvinā || yuvoḥ | hi | yantram | himyā-iva | vāsasaḥ / abhi-āyaṁsenyā | bhavatam | manīṣi-bhiḥ ||1.34.1||
trayaḥ | pavayaḥ | madhu-vāhena | rathe / somasya | venām | anu | viśve | it | viduḥ || trayaḥ | skambhāsaḥ | skamitāsaḥ | ā-rabhe / triḥ | naktam | yāthaḥ | triḥ | ūm̐ iti | aśvinā | divā ||1.34.2||
samāne | ahan | triḥ | avadya-gohanā / triḥ | adya | yajñam | madhunā | mimikṣatam || triḥ | vāja-vatīḥ | iṣaḥ | aśvinā | yuvam / doṣāḥ | asmabhyam | uṣasaḥ | ca | pinvatam ||1.34.3||
triḥ | vartiḥ | yātam | triḥ | anu-vrate | jane / triḥ | supra-avye | tredhā-iva | śikṣatam || triḥ | nāndyam | vahatam | aśvinā | yuvam / triḥ | pr̥kṣaḥ | asme iti | akṣarā-iva | pinvatam ||1.34.4||
triḥ | naḥ | rayim | vahatam | aśvinā | yuvam / triḥ | deva-tātā | triḥ | uta | avatam | dhiyaḥ || triḥ | saubhaga-tvam | triḥ | uta | śravāṁsi | naḥ / tri-stham | vām | sūre | duhitā | ā | ruhat | ratham ||1.34.5||
triḥ | naḥ | aśvinā | divyāni | bheṣajā / triḥ | pārthivān | triḥ | ūm̐ iti | dattam | at-bhyaḥ || omānam | śam-yoḥ | mamakāya | sūnave / tri-dhātu | śarma | vahatam | śubhaḥ | patī iti ||1.34.6||
triḥ | naḥ | aśvinā | yajatā | dive-dive / pari | tri-dhātu | pr̥thivīm | aśāyatam || tisraḥ | nāsatyā | rathyā | parā-vataḥ / ātmā-iva | vātaḥ | svasarāṇi | gacchatam ||1.34.7||
triḥ | āśvinā | sindhu-bhiḥ | saptamātr̥-bhiḥ / trayaḥ | ā-hāvāḥ | tredhā | haviḥ | kr̥tam || tisraḥ | pr̥thivīḥ | upari | pravā | divaḥ / nākam | rakṣethe iti | dyu-bhiḥ | aktu-bhiḥ | hitam ||1.34.8||
kva | trī | cakrā | tri-vr̥taḥ | rathasya / kva | trayaḥ | vandhuraḥ | ye | sa-nīḷāḥ || kadā | yogaḥ | vājinaḥ | rāsabhasya / yena | yajñam | nāsatyā | upa-yāthaḥ ||1.34.9||
ā | nāsatyā | gacchatam | hūyate | haviḥ / madhvaḥ | pibatam | madhu-pebhiḥ | āsa-bhiḥ || yuvoḥ | hi | pūrvam | savitā | uṣasaḥ | ratham / r̥tāya | citram | ghr̥ta-vantam | iṣyati ||1.34.10||
ā | nāsatyā | tri-bhiḥ | ekādaśaiḥ | iha / devebhiḥ | yātam | madhu-peyam | aśvinā || pra | āyuḥ | tāriṣṭam | niḥ | rapāṁsi | mr̥kṣatam / sedhatam | dveṣaḥ | bhavatam | sacā-bhuvā ||1.34.11||
ā | naḥ | aśvinā | tri-vr̥tā | rathena / arvāñcam | rayim | vahatam | su-vīram || śr̥ṇvantā | vām | avase | johavīmi / vr̥dhe | ca | naḥ | bhavatam | vāja-sātau ||1.34.12||

hvayāmi | agnim | prathamam | svastaye / hvayāmi | mitrāvaruṇau | iha | avase || hvayāmi | rātrīm | jagataḥ | ni-veśanīm / hvayāmi | devam | savitāram | ūtaye ||1.35.1||
ā | kr̥ṣṇena | rajasā | vartamānaḥ / ni-veśayan | amr̥tam | martyam | ca || hiraṇyayena | savitā | rathena / ā | devaḥ | yāti | bhuvanāni | paśyan ||1.35.2||
yāti | devaḥ | pra-vatā | yāti | ut-vatā / yāti | śubhrābhyām | yajataḥ | hari-bhyām || ā | devaḥ | yāti | savitā | parā-vataḥ / apa | viśvā | duḥ-itā | bādhamānaḥ ||1.35.3||
abhi-vr̥tam | kr̥śanaiḥ | viśva-rūpam / hiraṇya-śamyam | yajataḥ | br̥hantam || ā | asthāt | ratham | savitā | citra-bhānuḥ / kr̥ṣṇā | rajāṁsi | taviṣīm | dadhānaḥ ||1.35.4||
vi | janān | śyāvāḥ | śiti-pādaḥ | akhyan / ratham | hiraṇya-praügam | vahantaḥ || śaśvat | viśaḥ | savituḥ | daivyasya / upa-sthe | viśvā | bhuvanāni | tasthuḥ ||1.35.5||
tisraḥ | dyāvaḥ | savituḥ | dvau | upa-sthā / ekā | yamasya | bhuvane | virāṣāṭ || āṇim | na | rathyam | amr̥tā | adhi | tasthuḥ / iha | bravītu | yaḥ | ūm̐ iti | tat | ciketat ||1.35.6||
vi | su-parṇaḥ | antarikṣāṇi | akhyat / gabhīra-vepāḥ | asuraḥ | su-nīthaḥ || kva | idānīm | sūryaḥ | kaḥ | ciketa / katamām | dyām | raśmiḥ | asya | ā | tatāna ||1.35.7||
aṣṭau | vi | akhyat | kakubhaḥ | pr̥thivyāḥ / trī | dhanva | yojanā | sapta | sindhūn || hiraṇya-akṣaḥ | savitā | devaḥ | ā | agāt / dadhat | ratnā | dāśuṣe | vāryāṇi ||1.35.8||
hiraṇya-pāṇiḥ | savitā | vi-carṣaṇiḥ / ubhe iti | dyāvāpr̥thivī iti | antaḥ | īyate || apa | amīvām | bādhate | veti | sūryam / abhi | kr̥ṣṇena | rajasā | dyām | r̥ṇoti ||1.35.9||
hiraṇya-hastaḥ | asuraḥ | su-nīthaḥ / su-mr̥ḷīkaḥ | sva-vān | yātu | arvāṅ || apa-sedhan | rakṣasaḥ | yātu-dhānān / asthāt | devaḥ | prati-doṣam | gr̥ṇānaḥ ||1.35.10||
ye | te | panthāḥ | savitariti | pūrvyāsaḥ / areṇavaḥ | su-kr̥tāḥ | antarikṣe || tebhiḥ | naḥ | adya | pathi-bhiḥ | su-gebhiḥ / rakṣa | ca | naḥ | adhi | ca | brūhi | deva ||1.35.11||

pra | vaḥ | yahvam | purūṇām / viśām | deva-yatīnām || agnim | su-uktebhiḥ | vacaḥ-bhiḥ | īmahe / yam | sīm | it | anye | īḷate ||1.36.1||
janāsaḥ | agnim | dadhire | sahaḥ-vr̥dham / haviṣmantaḥ | vidhema | te || saḥ | tvam | naḥ | adya | su-manāḥ | iha | avitā / bhava | vājeṣu | santya ||1.36.2||
pra | tvā | dūtam | vr̥ṇīmahe / hotāram | viśva-vedasam || mahaḥ | te | sataḥ | vi | caranti | arcayaḥ / divi | spr̥śanti | bhānavaḥ ||1.36.3||
devāsaḥ | tvā | varuṇaḥ | mitraḥ | aryamā / sam | dūtam | pratnam | indhate || viśvam | saḥ | agne | jayati | tvayā | dhanam / yaḥ | te | dadāśa | martyaḥ ||1.36.4||
mandraḥ | hotā | gr̥ha-patiḥ / agne | dūtaḥ | viśām | asi || tve iti | viśvā | sam-gatāni | vratā | dhruvā / yāni | devāḥ | akr̥ṇvata ||1.36.5||
tve iti | it | agne | su-bhage | yaviṣṭhya / viśvam | ā | hūyate | haviḥ || saḥ | tvam | naḥ | adya | su-manāḥ | uta | aparam / yakṣi | devān | su-vīryā ||1.36.6||
tam | gha | īm | itthā | namasvinaḥ / upa | sva-rājam | āsate || hotrābhiḥ | agnim | manuṣaḥ | sam | indhate / titirvāṁsaḥ | ati | sridhaḥ ||1.36.7||
ghnantaḥ | vr̥tram | ataran | rodasī iti | apaḥ / uru | kṣayāya | cakrire || bhuvat | kaṇve | vr̥ṣā | dyumnī | ā-hutaḥ / krandat | aśvaḥ | go-iṣṭiṣu ||1.36.8||
sam | sīdasva | mahān | asi / śocasva | deva-vītamaḥ || vi | dhūmam | agne | aruṣam | miyedhya / sr̥ja | pra-śasta | darsatam ||1.36.9||
yam | tvā | devāsaḥ | manave | dadhuḥ | iha / yajiṣṭham | havya-vāhana || yam | kaṇvaḥ | medhya-atithiḥ | dhana-spr̥tam / yam | vr̥ṣā | yam | upa-stutaḥ ||1.36.10||
yam | agnim | medhya-atithiḥ / kaṇvaḥ | īdhe | r̥tāt | adhi || tasya | pra | iṣaḥ | dīdiyuḥ | tam | imāḥ | r̥caḥ / tam | agnim | vardhayāmasi ||1.36.11||
rāyaḥ | pūrdhi | svadhā-vaḥ | asti | hi | te / agne | deveṣu | āpyam || tvam | vājasya | śrutyasya | rājasi / saḥ | naḥ | mr̥ḷa | mahān | asi ||1.36.12||
ūrdhvaḥ | ūm̐ iti | su | naḥ | ūtaye / tiṣṭha | devaḥ | na | savitā || ūrdhvaḥ | vājasya | sanitā / yat | añji-bhiḥ | vāghat-bhiḥ | vi-hvayāmahe ||1.36.13||
ūrdhvaḥ | naḥ | pāhi | aṁhasaḥ | ni | ketunā / viśvam | sam | atriṇam | daha || kr̥dhi | naḥ | ūrdhvān | carathāya | jīvase / vidāḥ | deveṣu | naḥ | duvaḥ ||1.36.14||
pāhi | naḥ | agne | rakṣasaḥ / pāhi | dhūrteḥ | arāvṇaḥ || pāhi | riṣataḥ | uta | vā | jighāṁsataḥ / br̥hadbhāno iti br̥hat-bhāno | yaviṣṭhya ||1.36.15||
ghanā-iva | viṣvak | vi | jahi | arāvṇaḥ / tapuḥ-jambha | yaḥ | asma-dhruk || yaḥ | martyaḥ | śiśīte | ati | aktu-bhiḥ / mā | naḥ | saḥ | ripuḥ | īśata ||1.36.16||
agniḥ | vavne | su-vīryam / agniḥ | kaṇvāya | saubhagam || agniḥ | pra | āvat | mitrā | uta | medhya-atithim / agniḥ | sātau | upa-stutam ||1.36.17||
agninā | turvaśam | yadum | parā-vataḥ / ugra-devam | havāmahe || agniḥ | nayat | nava-vāstvam | br̥hat-ratham / turvītim | dasyave | sahaḥ ||1.36.18||
ni | tvām | agne | manuḥ | dadhe / jyotiḥ | janāya | śaśvate || dīdetha | kaṇve | r̥ta-jātaḥ | ukṣitaḥ / yam | namasyanti | kr̥ṣṭayaḥ ||1.36.19||
tveṣāsaḥ | agneḥ | ama-vantaḥ | arcayaḥ / bhīmāsaḥ | na | prati-itaye || rakṣasvinaḥ | sadam | it | yātu-māvataḥ / viśvam | sam | atriṇam | daha ||1.36.20||

krīḷam | vaḥ | śardhaḥ | mārutam / anarvāṇam | rathe-śubham || kaṇvāḥ | abhi | pra | gāyata ||1.37.1||
ye | pr̥ṣatībhiḥ | r̥ṣṭi-bhiḥ / sākam | vāśībhiḥ | añji-bhiḥ || ajāyanta | sva-bhānavaḥ ||1.37.2||
iha-iva | śr̥ṇve | eṣām / kaśāḥ | hasteṣu | yat | vadān || ni | yāman | citram | r̥ñjate ||1.37.3||
pra | vaḥ | śardhāya | ghr̥ṣvaye / tveṣa-dyumnāya | śuṣmiṇe || devattam | brahma | gāyata ||1.37.4||
pra | śaṁsa | goṣu | aghnyam / krīḷam | yat | śardhaḥ | mārutam || jambhe | rasasya | vavr̥dhe ||1.37.5||
kaḥ | vaḥ | varṣiṣṭhaḥ | ā | naraḥ / divaḥ | ca | gmaḥ | ca | dhūtayaḥ || yat | sīm | antam | na | dhūnutha ||1.37.6||
ni | vaḥ | yāmāya | mānuṣaḥ / dadhre | ugrāya | manyave || jihīta | parvataḥ | giriḥ ||1.37.7||
yeṣām | ajmeṣu | pr̥thivī / jujurvān-iva | viśpatiḥ || bhiyā | yāmeṣu | rejate ||1.37.8||
sthiram | hi | jānam | eṣām / vayaḥ | mātuḥ | niḥ-etave || yat | sīm | anu | dvitā | śavaḥ ||1.37.9||
ut | ūm̐ iti | tye | sūnavaḥ | giraḥ / kāṣṭhāḥ | ajmeṣu | atnata || vāśrāḥ | abhi-jñu | yātave ||1.37.10||
tyam | cit | gha | dīrgham | pr̥thum / mihaḥ | napātam | amr̥dhram || pra | cyavayanti | yāma-bhiḥ ||1.37.11||
marutaḥ | yat | ha | vaḥ | balam / janān | acucyavītana || girīn | acucyavītana ||1.37.12||
yat | ha | yānti | marutaḥ / sam | ha | bruvate | adhvan | ā || śr̥ṇoti | kaḥ | cit | eṣām ||1.37.13||
pra | yāta | śībham | āśu-bhiḥ / santi | kaṇveṣu | vaḥ | duvaḥ || tatro iti | su | mādayādhvai ||1.37.14||
asti | hi | sma | madāya | vaḥ / smasi | sma | vayam | eṣām || viśvam | cit | āyuḥ | jīvase ||1.37.15||

kat | ha | nūnam | kadha-priyaḥ / pitā | putram | na | hastayoḥ || dadhidhve | vr̥kta-barhiṣaḥ ||1.38.1||
kva | nūnam | kat | vaḥ | artham / ganta | divaḥ | na | pr̥thivyāḥ || kva | vaḥ | gāvaḥ | na | raṇyanti ||1.38.2||
kva | vaḥ | sumnā | navyāṁsi / marutaḥ | kva | suvitā || kvo3 iti | viśvāni | saubhagā ||1.38.3||
yat | yūyam | pr̥śni-mātaraḥ / martāsaḥ | syātana || stotā | vaḥ | amr̥taḥ | syāt ||1.38.4||
mā | vaḥ | mr̥gaḥ | na | yavase / jaritā | bhūt | ajoṣyaḥ || pathā | yamasya | gāt | upa ||1.38.5||
mo iti | su | naḥ | parā-parā / niḥ-r̥tiḥ | duḥ-hanā | vadhīt || padīṣṭa | tr̥ṣṇayā | saha ||1.38.6||
satyam | tveṣāḥ | ama-vantaḥ / dhanvan | cit | ā | rudriyāsaḥ || miham | kr̥ṇvanti | avātām ||1.38.7||
vāśrā-iva | vi-dyut | mimāti / vatsam | na | mātā | sisakti || yat | eṣām | vr̥ṣṭiḥ | asarji ||1.38.8||
divā | cit | tamaḥ | kr̥ṇvanti / parjanyena | uda-vāhena || yat | pr̥thivīm | vi-undanti ||1.38.9||
adha | svanāt | marutām / viśvam | ā | sadma | pārthivam || arejanta | pra | mānuṣāḥ ||1.38.10||
marutaḥ | vīḷupāṇi-bhiḥ / citrāḥ | rodhasvatīḥ | anu || yāta | īm | akhidrayāma-bhiḥ ||1.38.11||
sthirāḥ | vaḥ | santu | nemayaḥ / rathāḥ | aśvāsaḥ | eṣām || su-saṁskr̥tāḥ | abhīśavaḥ ||1.38.12||
accha | vada | tanā | girā / jarāyai | brahmaṇaḥ | patim || agnim | mitram | na | darśatam ||1.38.13||
mimīhi | ślokam | āsye / parjanyaḥ-iva | tatanaḥ || gāya | gāyatram | ukthyam ||1.38.14||
vandasva | mārutam | gaṇam / tveṣam | panasyum | arkiṇam || asme iti | vr̥ddhāḥ | asan | iha ||1.38.15||

pra | yat | itthā | parā-vataḥ / śociḥ | na | mānam | asyatha || kasya | kratvā | marutaḥ | kasya | varpasā / kam | yātha | kam | ha | dhūtayaḥ ||1.39.1||
sthirā | vaḥ | santu | āyudhā | parā-nude / vīḷu | uta | prati-skabhe || yuṣmākam | astu | taviṣī | panīyasī / mā | martyasya | māyinaḥ ||1.39.2||
parā | ha | yat | sthiram | hatha / naraḥ | vartayatha | guru || vi | yāthana | vaninaḥ | pr̥thivyāḥ / vi | āśāḥ | parvatānām ||1.39.3||
nahi | vaḥ | śatruḥ | vivide | adhi | dyavi / na | bhūmyām | riśādasaḥ || yuṣmākam | astu | taviṣī | tanā | yujā / rudrāsaḥ | nu | cit | ā-dhr̥ṣe ||1.39.4||
pra | vepayanti | parvatān / vi | viñcanti | vanaspatīn || pro iti | ārata | marutaḥ | durmadāḥ-iva / devāsaḥ | sarvayā | viśā ||1.39.5||
upo iti | ratheṣu | pr̥ṣatīḥ | ayugdhvam / praṣṭiḥ | vahati | rohitaḥ || ā | vaḥ | yāmāya | pr̥thivī | cit | aśrot / abībhayanta | mānuṣāḥ ||1.39.6||
ā | vaḥ | makṣu | tanāya | kam / rudrāḥ | avaḥ | vr̥ṇīmahe || ganta | nūnam | naḥ | avasā | yathā | purā / itthā | kaṇvāya | bibhyuṣe ||1.39.7||
yuṣmā-iṣitaḥ | marutaḥ | martya-iṣitaḥ / ā | yaḥ | naḥ | abhvaḥ | īṣate || vi | tam | yuyota | śavasā | vi | ojasā / vi | yuṣmākābhiḥ | ūti-bhiḥ ||1.39.8||
asāmi | hi | pra-yajyavaḥ / kaṇvam | dada | pra-cetasaḥ || asāmi-bhiḥ | marutaḥ | ā | naḥ | ūti-bhiḥ / ganta | vr̥ṣṭim | na | vi-dyutaḥ ||1.39.9||
asāmi | ojaḥ | bibhr̥tha | su-dānavaḥ / asāmi | dhūtayaḥ | śavaḥ || r̥ṣi-dviṣe | marutaḥ | pari-manyave / iṣum | na | sr̥jata | dviṣam ||1.39.10||

ut | tiṣṭha | brahmaṇaḥ | pate / deva-yantaḥ | tvā | īmahe || upa | pra | yantu | marutaḥ | su-dānavaḥ / indra | prāśūḥ | bhava | sacā ||1.40.1||
tvām | it | hi | sahasaḥ | putra | martyaḥ / upa-brūte | dhane | hite || su-vīryam | marutaḥ | ā | su-aśvyam / dadhīta | yaḥ | vaḥ | ā-cakre ||1.40.2||
pra | etu | brahmaṇaḥ | patiḥ / pra | devī | etu | sūnr̥tā || accha | vīram | naryam | paṅkti-rādhasam / devāḥ | yajñam | nayantu | naḥ ||1.40.3||
yaḥ | vāghate | dadāti | sūnaram | vasu / saḥ | dhatte | akṣiti | śravaḥ || tasmai | iḷām | su-vīrām | ā | yajāmahe / su-pratūrtim | anehasam ||1.40.4||
pra | nūnam | brahmaṇaḥ | patiḥ / mantram | vadati | ukthyam || yasmin | indraḥ | varuṇaḥ | mitraḥ | aryamā / devāḥ | okāṁsi | cakrire ||1.40.5||
tam | it | vocema | vidatheṣu | śam-bhuvam / mantram | devāḥ | anehasam || imām | ca | vācam | prati-haryatha | naraḥ / viśvā | it | vāmā | vaḥ | aśnavat ||1.40.6||
kaḥ | deva-yantam | aśnavat / janam | kaḥ | vr̥kta-barhiṣam || pra-pra | dāśvān | pastyābhiḥ | asthita / antaḥ-vāvat | kṣayam | dadhe ||1.40.7||
upa | kṣatram | pr̥ñcīta | hanti | rāja-bhiḥ / bhaye | cit | su-kṣitim | dadhe || na | asya | vartā | na | tarutā | mahā-dhane / na | arbhe | asti | vajriṇaḥ ||1.40.8||

yam | rakṣanti | pra-cetasaḥ / varuṇaḥ | mitraḥ | aryamā || nu | cit | saḥ | dabhyate | janaḥ ||1.41.1||
yam | bāhutā-iva | piprati / pānti | martyam | riṣaḥ || ariṣṭaḥ | sarvaḥ | edhate ||1.41.2||
vi | duḥ-gā | vi | dviṣaḥ | puraḥ / ghnanti | rājānaḥ | eṣām || nayanti | duḥ-itā | tiraḥ ||1.41.3||
su-gaḥ | panthā | anr̥kṣaraḥ / ādityāsaḥ | r̥tam | yate || na | atra | ava-khādaḥ | asti | vaḥ ||1.41.4||
yam | yajñam | nayatha | naraḥ / ādityāḥ | r̥junā | pathā || pra | vaḥ | saḥ | dhītaye | naśat ||1.41.5||
saḥ | ratnam | martyaḥ | vasu / viśvam | tokam | uta | tmanā || accha | gacchati | astr̥taḥ ||1.41.6||
kathā | rādhāma | sakhāyaḥ / stomam | mitrasya | aryamṇaḥ || mahi | psaraḥ | varuṇasya ||1.41.7||
mā | vaḥ | ghnantam | mā | śapantam / prati | voce | deva-yantam || sumnaiḥ | it | vaḥ | ā | vivāse ||1.41.8||
caturaḥ | cit | dadamānāt / bibhīyāt | ā | ni-dhātoḥ || na | duḥ-uktāya | spr̥hayet ||1.41.9||

sam | pūṣan | adhvanaḥ | tira / vi | aṁhaḥ | vi-mucaḥ | napāt || sakṣva | deva | pra | naḥ | puraḥ ||1.42.1||
yaḥ | naḥ | pūṣan | aghaḥ | vr̥kaḥ / duḥśeva | ā-dideśati || apa | sma | tam | pathaḥ | jahi ||1.42.2||
apa | tyam | pari-panthinam / muṣīvāṇam | huraḥ-citam || dūram | adhi | sruteḥ | aja ||1.42.3||
tvam | tasya | dvayāvinaḥ / agha-śaṁsasya | kasya | cit || padā | abhi | tiṣṭha | tapuṣim ||1.42.4||
ā | tat | te | dasra | mantu-maḥ / pūṣan | avaḥ | vr̥ṇīmahe || yena | pitr̥̄n | acodayaḥ ||1.42.5||
adha | naḥ | viśva-saubhaga / hiraṇyavāśīmat-tama || dhanāni | su-sanā | kr̥dhi ||1.42.6||
ati | naḥ | saścataḥ | naya / su-gā | naḥ | su-pathā | kr̥ṇu || pūṣan | iha | kratum | vidaḥ ||1.42.7||
abhi | su-yavasam | naya / na | nava-jvāraḥ | adhvane || pūṣan | iha | kratum | vidaḥ ||1.42.8||
śagdhi | pūrdhi | pra | yaṁsi | ca / śiśīhi | prāsi | udaram || pūṣan | iha | kratum | vidaḥ ||1.42.9||
na | pūṣaṇam | methāmasi / su-uktaiḥ | abhi | gr̥ṇīmasi || vasūni | dasmam | īmahe ||1.42.10||

kat | rudrāya | pra-cetase / mīḷhuḥ-tamāya | tavyase || vocema | śam-tamam | hr̥de ||1.43.1||
yathā | naḥ | aditiḥ | karat / paśve | nr̥-bhyaḥ | yathā | gave || yathā | tokāya | rudriyam ||1.43.2||
yathā | naḥ | mitraḥ | varuṇaḥ / yathā | rudraḥ | ciketati || yathā | viśve | sa-joṣasaḥ ||1.43.3||
gātha-patim | medha-patim / rudram | jalāṣa-bheṣajam || tat | śam-yoḥ | sumnam | īmahe ||1.43.4||
yaḥ | śukraḥ-iva | sūryaḥ / hiraṇyam-iva | rocate || śreṣṭhaḥ | devānām | vasuḥ ||1.43.5||
śam | naḥ | karati | arvate / su-gam | meṣāya | meṣye || nr̥-bhyaḥ | nāri-bhyaḥ | gave ||1.43.6||
asme iti | soma | śriyam | adhi / ni | dhehi | śatasya | nr̥ṇām || mahi | śravaḥ | tuvi-nr̥mṇam ||1.43.7||
mā | naḥ | soma-paribādhaḥ / mā | arātayaḥ | juhuranta || ā | naḥ | indo iti | vāje | bhaja ||1.43.8||
yāḥ | te | pra-jāḥ | amr̥tasya / parasmin | dhāman | r̥tasya || mūrdhā | nābhā | soma | venaḥ / ā-bhūṣantīḥ | soma | vedaḥ ||1.43.9||

agne | vivasvat | uṣasaḥ / citram | rādhaḥ | amartya || ā | dāśuṣe | jāta-vedaḥ | vaha | tvam / adya | devān | uṣaḥ-budhaḥ ||1.44.1||
juṣṭaḥ | hi | dūtaḥ | asi | havya-vāhanaḥ / agne | rathīḥ | adhvarāṇām || sa-jūḥ | aśvi-bhyām | uṣasā | su-vīryam / asme iti | dhehi | śravaḥ | br̥hat ||1.44.2||
adya | dūtam | vr̥ṇīmahe / vasum | agnim | puru-priyam || dhūma-ketum | bhāḥ-r̥jīkam | vi-uṣṭiṣu / yajñānām | adhvara-śriyam ||1.44.3||
śreṣṭham | yaviṣṭham | atithim | su-āhutam / juṣṭam | janāya | dāśuṣe || devān | accha | yātave | jāta-vedasam / agnim | īḷe | vi-uṣṭiṣu ||1.44.4||
staviṣyāmi | tvām | aham / viśvasya | amr̥ta | bhojana || agne | trātāram | amr̥tam | miyedhya / yajiṣṭham | havya-vāhana ||1.44.5||
su-śaṁsaḥ | bodhi | gr̥ṇate | yaviṣṭhya / madhu-jihvaḥ | su-āhutaḥ || praskaṇvasya | pra-tiran | āyuḥ | jīvase / namasya | daivyam | janam ||1.44.6||
hotāram | viśva-vedasam / sam | hi | tvā | viśaḥ | indhate || saḥ | ā | vaha | puru-hūta | pra-cetasaḥ / agne | devān | iha | dravat ||1.44.7||
savitāram | uṣasam | aśvinā | bhagam / agnim | vi-uṣṭiṣu | kṣapaḥ || kaṇvāsaḥ | tvā | suta-somāsaḥ | indhate / havya-vāham | su-adhvara ||1.44.8||
patiḥ | hi | adhvarāṇām / agne | dūtaḥ | viśām | asi || uṣaḥ-budhaḥ | ā | vaha | soma-pītaye / devān | adya | svaḥ-dr̥śaḥ ||1.44.9||
agne | pūrvāḥ | anu | uṣasaḥ | vibhāvaso iti vibhā-vaso / dīdetha | viśva-darśataḥ || asi | grāmeṣu | avitā | puraḥ-hitaḥ / asi | yajñeṣu | mānuṣaḥ ||1.44.10||
ni | tvā | yajñasya | sādhanam / agne | hotāram | r̥tvijam || manuṣvat | deva | dhīmahi | pra-cetasam / jīram | dūtam | amartyam ||1.44.11||
yat | devānām | mitra-mahaḥ | puraḥ-hitaḥ / antaraḥ | yāsi | dūtyam || sindhoḥ-iva | pra-svanitāsaḥ | ūrmayaḥ / agneḥ | bhrājante | arcayaḥ ||1.44.12||
śrudhi | śrut-karṇa | vahni-bhiḥ / devaiḥ | agne | sayāva-bhiḥ || ā | sīdantu | barhiṣi | mitraḥ | aryamā / prātaḥ-yāvānaḥ | adhvaram ||1.44.13||
śr̥ṇvantu | stomam | marutaḥ | su-dānavaḥ / agni-jihvāḥ | r̥ta-vr̥dhaḥ || pibatu | somam | varuṇaḥ | dhr̥ta-vrataḥ / aśvi-bhyām | uṣasā | sa-jūḥ ||1.44.14||

tvam | agne | vasūn | iha / rudrān | ādityān | uta || yaja | su-adhvaram | janam / manu-jātam | ghr̥ta-pruṣam ||1.45.1||
śruṣṭī-vānaḥ | hi | dāśuṣe / devāḥ | agne | vicetasaḥ || tān | rohit-aśva | girvaṇaḥ / trayaḥ-triṁśatam | ā | vaha ||1.45.2||
priyamedha-vat | atri-vat / jāta-vedaḥ | virūpa-vat || aṅgirasvat | mahi-vrata / praskaṇvasya | śrudhi | havam ||1.45.3||
mahi-keravaḥ | ūtaye / priya-medhāḥ | ahūṣata || rājantam | adhvarāṇām / agnim | śukreṇa | śociṣā ||1.45.4||
ghr̥ta-āhavana | santya / imāḥ | ūm̐ iti | su | śrudhi | giraḥ || yābhiḥ | kaṇvasya | sūnavaḥ / havante | avase | tvā ||1.45.5||
tvām | citraśravaḥ-tama / havante | vikṣu | jantavaḥ || śociḥ-keśam | puru-priya / agne | havyāya | voḷhave ||1.45.6||
ni | tvā | hotāram | r̥tvijam / dadhire | vasuvit-tamam || śrut-karṇam | saprathaḥ-tamam / viprāḥ | agne | diviṣṭiṣu ||1.45.7||
ā | tvā | viprāḥ | acucyavuḥ / suta-somāḥ | abhi | prayaḥ || br̥hat | bhāḥ | bibhrataḥ | haviḥ / agne | martāya | dāśuṣe ||1.45.8||
prātaḥ-yāvnaḥ | sahaḥ-kr̥ta / soma-peyāya | santya || iha | adya | daivyam | janam / barhiḥ | ā | sādaya | vaso iti ||1.45.9||
arvāñcam | daivyam | janam / agne | yakṣva | sahūti-bhiḥ || ayam | somaḥ | su-dānavaḥ / tam | pāta | tiraḥ-ahnyam ||1.45.10||

eṣo iti | uṣāḥ | apūrvyā / vi | ucchati | priyā | divaḥ || stuṣe | vām | aśvinā | br̥hat ||1.46.1||
yā | dasrā | sindhu-mātarā / manotarā | rayīṇām || dhiyā | devā | vasu-vidā ||1.46.2||
vacyante | vām | kakuhāsaḥ / jūrṇāyām | adhi | viṣṭapi || yat | vām | rathaḥ | vi-bhiḥ | patāt ||1.46.3||
haviṣā | jāraḥ | apām / piparti | papuriḥ | narā || pitā | kuṭasya | carṣaṇiḥ ||1.46.4||
ā-dāraḥ | vām | matīnām / nāsatyā | mata-vacasā || pātam | somasya | dhr̥ṣṇu-yā ||1.46.5||
yā | naḥ | pīparat | aśvinā / jyotiṣmatī | tamaḥ | tiraḥ || tām | asme iti | rāsāthām | iṣam ||1.46.6||
ā | naḥ | nāvā | matīnām / yātam | pārāya | gantave || yuñjāthām | aśvinā | ratham ||1.46.7||
aritram | vām | divaḥ | pr̥thu / tīrthe | sindhūnām | rathaḥ || dhiyā | yuyujre | indavaḥ ||1.46.8||
divaḥ | kaṇvāsaḥ | indavaḥ / vasu | sindhūnām | pade || svam | vavrim | kuha | dhitsathaḥ ||1.46.9||
abhūt | ūm̐ iti | bhāḥ | ūm̐ iti | aṁśave / hiraṇyam | prati | sūryaḥ || vi | akhyat | jihvayā | asitaḥ ||1.46.10||
abhūt | ūm̐ iti | pāram | etave / panthāḥ | r̥tasya | sādhu-yā || adarśi | vi | srutiḥ | divaḥ ||1.46.11||
tat-tat | it | aśvinoḥ | avaḥ / jaritā | prati | bhūṣati || made | somasya | pipratoḥ ||1.46.12||
vāvasānā | vivasvati / somasya | pītyā | girā || manuṣvat | śambhū iti śam-bhū | ā | gatam ||1.46.13||
yuvoḥ | uṣāḥ | anu | śriyam / pari-jmanoḥ | upa-ācarat || r̥tā | vanathaḥ | aktu-bhiḥ ||1.46.14||
ubhā | pibatam | aśvinā / ubhā | naḥ | śarma | yacchatam || avidriyābhiḥ | ūtibhiḥ ||1.46.15||

ayam | vām | madhumat-tamaḥ / sutaḥ | somaḥ | r̥ta-vr̥dhā || tam | aśvinā | pibatam | tiraḥ-ahnyam / dhattam | ratnāni | dāśuṣe ||1.47.1||
tri-vandhureṇa | tri-vr̥tā | su-peśasā / rathena | ā | yātam | aśvinā || kaṇvāsaḥ | vām | brahma | kr̥ṇvanti | adhvare / teṣām | su | śr̥ṇutam | havam ||1.47.2||
aśvinā | madhumat-tamam / pātam | somam | r̥ta-vr̥dhā || atha | adya | dasrā | vasu | bibhratā | rathe / dāśvāṁsam | upa | gacchatam ||1.47.3||
tri-sadhasthe | barhiṣi | viśva-vedasā / madhvā | yajñam | mimikṣatam || kaṇvāsaḥ | vām | suta-somāḥ | abhi-dyavaḥ / yuvām | havante | aśvinā ||1.47.4||
yābhiḥ | kaṇvam | abhiṣṭi-bhiḥ / pra | āvatam | yuvam | aśvinā || tābhiḥ | su | asmān | avatam | śubhaḥ | patī iti / pātam | somam | r̥ta-vr̥dhā ||1.47.5||
su-dāse | dasrā | vasu | bibhratā | rathe / pr̥kṣaḥ | vahatam | aśvinā || rayim | samudrāt | uta | vā | divaḥ | pari / asme iti | dhattam | puru-spr̥ham ||1.47.6||
yat | nāsatyā | parā-vati / yat | vā | sthaḥ | adhi | turvaśe || ataḥ | rathena | su-vr̥tā | naḥ | ā | gatam / sākam | sūryasya | raśmi-bhiḥ ||1.47.7||
arvāñcā | vām | saptayaḥ | adhvara-śriyaḥ / vahantu | savanā | it | upa || iṣam | pr̥ñcantā | su-kr̥te | su-dānave / ā | barhiḥ | sīdatam | narā ||1.47.8||
tena | nāsatyā | ā | gatam / rathena | sūrya-tvacā || yena | śaśvat | ūhathuḥ | dāśuṣe | vasu / madhvaḥ | somasya | pītaye ||1.47.9||
ukthebhiḥ | arvāk | avase | puruvasū iti puru-vasū / arkaiḥ | ca | ni | hvayāmahe || śaśvat | kaṇvānām | sadasi | priye | hi | kam / somam | papathuḥ | aśvinā ||1.47.10||
$
saha | vāmena | naḥ | uṣaḥ / vi | uccha | duhitaḥ | divaḥ || saha | dyumnena | br̥hatā | vibhā-vari / rāyā | devi | dāsvatī ||1.48.1||
aśva-vatīḥ | go-matīḥ | viśva-suvidaḥ / bhūri | cyavanta | vastave || ut | īraya | prati | mā | sūnr̥tāḥ | uṣaḥ / coda | rādhaḥ | maghonām ||1.48.2||
uvāsa | uṣāḥ | ucchāt | ca | nu / devī | jīrā | rathānām || ye | asyāḥ | ā-caraṇeṣu | dadhrire / samudre | na | śravasyavaḥ ||1.48.3||
uṣaḥ | ye | te | pra | yāmeṣu | yuñjate / manaḥ | dānāya | sūrayaḥ || atra | aha | tat | kaṇvaḥ | eṣām | kaṇva-tamaḥ / nāma | gr̥ṇāti | nr̥ṇām ||1.48.4||
ā | gha | yoṣā-iva | sūnarī / uṣāḥ | yāti | pra-bhuñjatī || jarayantī | vr̥janam | pat-vat | īyate / ut | pātayati | pakṣiṇaḥ ||1.48.5||
vi | yā | sr̥jati | samanam | vi | arthinaḥ / padam | na | veti | odatī || vayaḥ | nakiḥ | te | paptivāṁsaḥ | āsate / vi-uṣṭau | vājinī-vati ||1.48.6||
eṣā | ayukta | parā-vataḥ / sūryasya | ut-ayanāt | adhi || śatam | rathebhiḥ | su-bhagā | uṣāḥ | iyam / vi | yāti | abhi | mānuṣān ||1.48.7||
viśvam | asyāḥ | nanāma | cakṣase | jagat / jyotiḥ | kr̥ṇoti | sūnarī || apa | dveṣaḥ | maghonī | duhitā | divaḥ / uṣāḥ | ucchat | apa | sridhaḥ ||1.48.8||
uṣaḥ | ā | bhāhi | bhānunā / candreṇa | duhitaḥ | divaḥ || ā-vahantī | bhūri | asmabhyam | saubhagam / vi-ucchantī | diviṣṭiṣu ||1.48.9||
viśvasya | hi | prāṇanam | jīvanam | tve iti / vi | yat | ucchasi | sūnari || sā | naḥ | rathena | br̥hatā | vibhā-vari / śrudhi | citra-maghe | havam ||1.48.10||
uṣaḥ | vājam | hi | vaṁsva / yaḥ | citraḥ | mānuṣe | jane || tena | ā | vaha | su-kr̥taḥ | adhvarān | upa / ye | tvā | gr̥ṇanti | vahnayaḥ ||1.48.11||
viśvān | devān | ā | vaha | soma-pītaye / antarikṣāt | uṣaḥ | tvam || sā | asmāsu | dhāḥ | go-mat | aśva-vat | ukthyam / uṣaḥ | vājam | su-vīryam ||1.48.12||
yasyāḥ | ruśantaḥ | arcayaḥ / prati | bhadrāḥ | adr̥kṣata || sā | naḥ | rayim | viśva-vāram | su-peśasam / uṣāḥ | dadātu | sugmyam ||1.48.13||
ye | cit | hi | tvām | r̥ṣayaḥ | pūrve | ūtaye / juhūre | avase | mahi || sā | naḥ | stomān | abhi | gr̥ṇīhi | rādhasā / uṣaḥ | śukreṇa | śociṣā ||1.48.14||
uṣaḥ | yat | adya | bhānunā / vi | dvārau | r̥ṇavaḥ | divaḥ || pra | naḥ | yacchatāt | avr̥kam | pr̥thu | chardiḥ / pra | devi | go-matīḥ | iṣaḥ ||1.48.15||
sam | naḥ | rāyā | br̥hatā | viśva-peśasā / mimikṣva | sam | iḷābhiḥ | ā || sam | dyumnena | viśva-turā | uṣaḥ | mahi / sam | vājaiḥ | vājinī-vati ||1.48.16||

uṣaḥ | bhadrebhiḥ | ā | gahi / divaḥ | cit | rocanāt | adhi || vahantu | aruṇa-psavaḥ / upa | tvā | sominaḥ | gr̥ham ||1.49.1||
su-peśasam | su-kham | ratham / yam | adhi-asthāḥ | uṣaḥ | tvam || tena | su-śravasam | janam / pra | ava | adya | duhitaḥ | divaḥ ||1.49.2||
vayaḥ | cit | te | patatriṇaḥ / dvi-pat | catuḥ-pat | arjuni || uṣaḥ | pra | āran | r̥tūn | anu / divaḥ | antebhyaḥ | pari ||1.49.3||
vi-ucchantī | hi | raśmi-bhiḥ / viśvam | ā-bhāsi | rocanam || tām | tvām | uṣaḥ | vasu-yavaḥ / gīḥ-bhiḥ | kaṇvāḥ | ahūṣata ||1.49.4||

ut | ūm̐ iti | tyam | jāta-vedasam / devam | vahanti | ketavaḥ || dr̥śe | viśvāya | sūryam ||1.50.1||
apa | tye | tāyavaḥ | yathā / nakṣatrā | yanti | aktu-bhiḥ || sūrāya | viśva-cakṣase ||1.50.2||
adr̥śram | asya | ketavaḥ / vi | raśmayaḥ | janān | anu || bhrājantaḥ | agnayaḥ | yathā ||1.50.3||
taraṇiḥ | viśva-darśataḥ / jyotiḥ-kr̥t | asi | sūrya || viśvam | ā | bhāsi | rocanam ||1.50.4||
pratyaṅ | devānām | viśaḥ / pratyaṅ | ut | eṣi | mānuṣān || pratyaṅ | viśvam | svaḥ | dr̥śe ||1.50.5||
yena | pāvaka | cakṣasā / bhuraṇyantam | janān | anu || tvam | varuṇa | paśyasi ||1.50.6||
vi | dyām | eṣi | rajaḥ | pr̥thu / ahā | mimānaḥ | aktu-bhiḥ || paśyan | janmāni | sūrya ||1.50.7||
sapta | tvā | haritaḥ | rathe / vahanti | deva | sūrya || śociḥ-keśam | vi-cakṣaṇa ||1.50.8||
ayukta | sapta | śundhyuvaḥ / sūraḥ | rathasya | naptyaḥ || tābhiḥ | yāti | svayukti-bhiḥ ||1.50.9||
ut | vayam | tamasaḥ | pari / jyotiḥ | paśyantaḥ | ut-taram || devam | deva-trā | sūryam / aganma | jyotiḥ | ut-tamam ||1.50.10||
ut-yan | adya | mitra-mahaḥ / ā-rohan | ut-tarām | divam || hr̥t-rogam | mama | sūrya / harimāṇam | ca | nāśaya ||1.50.11||
śukeṣu | me | harimāṇam / ropaṇākāsu | dadhmasi || atho iti | hāridraveṣu | me / harimāṇam | ni | dadhmasi ||1.50.12||
ut | agāt | ayam | ādityaḥ / viśvena | sahasā | saha || dviṣantam | mahyam | randhayan / mo iti | aham | dviṣate | radham ||1.50.13||

abhi | tyam | meṣam | puru-hūtam | r̥gmiyam / indram | gīḥ-bhiḥ | madata | vasvaḥ | arṇavam || yasya | dyāvaḥ | na | vi-caranti | mānuṣā / bhuje | maṁhiṣṭham | abhi | vipram | arcata ||1.51.1||
abhi | īm | avanvan | su-abhiṣṭim | ūtayaḥ / antarikṣa-prām | taviṣībhiḥ | ā-vr̥tam || indram | dakṣāsaḥ | r̥bhavaḥ | mada-cyutam / śata-kratum | javanī | sūnr̥tā | ā | aruhat ||1.51.2||
tvam | gotram | aṅgiraḥ-bhyaḥ | avr̥ṇoḥ | apa / uta | atraye | śata-dureṣu | gātu-vit || sasena | cit | vi-madāya | avahaḥ | vasu / ājau | adrim | vavasānasya | nartayan ||1.51.3||
tvam | apām | api-dhānā | avr̥ṇoḥ | apa / adhārayaḥ | parvate | dānu-mat | vasu || vr̥tram | yat | indra | śavasā | avadhīḥ | ahim / āt | it | sūryam | divi | ā | arohayaḥ | dr̥śe ||1.51.4||
tvam | māyābhiḥ | apa | māyinaḥ | adhamaḥ / svadhābhiḥ | ye | adhi | śuptau | ajuhvata || tvam | piproḥ | nr̥-manaḥ | pra | arujaḥ | puraḥ / pra | r̥jiścānam | dasyu-hatyeṣu | āvitha ||1.51.5||
tvam | kutsam | śuṣṇa-hatyeṣu | āvitha / arandhayaḥ | atithi-gvāya | śambaram || mahāntam | cit | arbudam | ni | kramīḥ | padā / sanāt | eva | dasyu-hatyāya | jajñiṣe ||1.51.6||
tve iti | viśvā | taviṣī | sadhryak | hitā / tava | rādhaḥ | soma-pīthāya | harṣate || tava | vajraḥ | cikite | bāhvoḥ | hitaḥ / vr̥śca | śatroḥ | ava | viśvāni | vr̥ṣṇyā ||1.51.7||
vi | jānīhi | āryān | ye | ca | dasyavaḥ / barhiṣmate | randhaya | śāsat | avratān || śākī | bhava | yajamānasya | coditā / viśvā | it | tā | te | sadha-mādeṣu | cākana ||1.51.8||
anu-vratāya | randhayan | apa-vratān / ā-bhūbhiḥ | indraḥ | śnathayan | anābhuvaḥ || vr̥ddhasya | cit | vardhataḥ | dyām | inakṣataḥ / stavānaḥ | vamraḥ | vi | jaghāna | sam-dihaḥ ||1.51.9||
takṣat | yat | te | uśanā | sahasā | sahaḥ / vi | rodasī iti | majmanā | bādhate | śavaḥ || ā | tvā | vātasya | nr̥-manaḥ | manaḥ-yujaḥ / ā | pūryamāṇam | avahan | abhi | śravaḥ ||1.51.10||
mandiṣṭa | yat | uśane | kāvye | sacā / indraḥ | vaṅkū iti | vaṅku-tarā | adhi | tiṣṭhati || ugraḥ | yayim | niḥ | apaḥ | srotasā | asr̥jat / vi | śuṣṇasya | dr̥ṁhitāḥ | airayat | puraḥ ||1.51.11||
ā | sma | ratham | vr̥ṣa-pāneṣu | tiṣṭhasi / śāryātasya | pra-bhr̥tāḥ | yeṣu | mandase || indra | yathā | suta-someṣu | cākanaḥ / anarvāṇam | ślokam | ā | rohase | divi ||1.51.12||
adadāḥ | arbhām | mahate | vacasyave / kakṣīvate | vr̥cayām | indra | sunvate || menā | abhavaḥ | vr̥ṣaṇaśvasya | sukrato iti su-krato / viśvā | it | tā | te | savaneṣu | pra-vācyā ||1.51.13||
indraḥ | aśrāyi | su-dhyaḥ | nireke / pajreṣu | stomaḥ | duryaḥ | na | yūpaḥ || aśva-yuḥ | gavyuḥ | ratha-yuḥ | vasu-yuḥ / indraḥ | it | rāyaḥ | kṣayati | pra-yantā ||1.51.14||
idam | namaḥ | vr̥ṣabhāya | sva-rāje / satya-śuṣmāya | tavase | avāci || asmin | indra | vr̥jane | sarva-vīrāḥ / smat | sūri-bhiḥ | tava | śarman | syāma ||1.51.15||

tyam | su | meṣam | mahaya | svaḥ-vidam / śatam | yasya | su-bhvaḥ | sākam | īrate || atyam | na | vājam | havana-syadam | ratham / ā | indram | vavr̥tyām | avase | suvr̥kti-bhiḥ ||1.52.1||
saḥ | parvataḥ | na | dharuṇeṣu | acyutaḥ / sahasram-ūtiḥ | taviṣīṣu | vavr̥dhe || indraḥ | yat | vr̥tram | avadhīt | nadī-vr̥tam / ubjan | arṇāṁsi | jarhr̥ṣāṇaḥ | andhasā ||1.52.2||
saḥ | hi | dvaraḥ | dvariṣu | vavraḥ | ūdhani / candra-budhnaḥ | mada-vr̥ddhaḥ | manīṣi-bhiḥ || indram | tam | ahve | su-apasyayā | dhiyā / maṁhiṣṭha-rātim | saḥ | hi | papriḥ | andhasaḥ ||1.52.3||
ā | yam | pr̥ṇanti | divi | sadma-barhiṣaḥ / samudram | na | su-bhvaḥ | svāḥ | abhiṣṭayaḥ || tam | vr̥tra-hatye | anu | tasthuḥ | ūtayaḥ / śuṣmāḥ | indram | avātāḥ | ahruta-psavaḥ ||1.52.4||
abhi | sva-vr̥ṣṭim | made | asya | yudhyataḥ / raghvīḥ-iva | pravaṇe | sasruḥ | ūtayaḥ || indraḥ | yat | vajrī | dhr̥ṣamāṇaḥ | andhasā / bhinat | valasya | paridhīn-iva | tritaḥ ||1.52.5||
pari | īm | ghr̥ṇā | carati | titviṣe | śavaḥ / apaḥ | vr̥tvī | rajasaḥ | budhnam | ā | aśayat || vr̥trasya | yat | pravaṇe | duḥ-gr̥bhiśvanaḥ / ni-jaghantha | hanvoḥ | indra | tanyatum ||1.52.6||
hradam | na | hi | tvā | ni-r̥ṣanti | ūrmayaḥ / brahmāṇi | indra | tava | yāni | vardhanā || tvaṣṭā | cit | te | yujyam | vavr̥dhe | śavaḥ / tatakṣa | vajram | abhibhūti-ojasam ||1.52.7||
jaghanvān | ūm̐ iti | hari-bhiḥ | saṁbhr̥takrato iti saṁbhr̥ta-krato / indra | vr̥tram | manuṣe | gātu-yan | apaḥ || ayacchathāḥ | bāhvoḥ | vajram | āyasam / adhārayaḥ | divi | ā | sūryam | dr̥śe ||1.52.8||
br̥hat | sva-candram | ama-vat | yat | ukthyam / akr̥ṇvata | bhiyasā | rohaṇam | divaḥ || yat | mānuṣa-pradhanāḥ | indram | ūtayaḥ / svaḥ | nr̥-sācaḥ | marutaḥ | amadan | anu ||1.52.9||
dyauḥ | cit | asya | ama-vān | aheḥ | svanāt / ayoyavīt | bhiyasā | vajraḥ | indra | te || vr̥trasya | yat | badbadhānasya | rodasī iti / made | sutasya | śavasā | abhinat | śiraḥ ||1.52.10||
yat | it | nu | indra | pr̥thivī | daśa-bhujiḥ / ahāni | viśvā | tatananta | kr̥ṣṭayaḥ || atra | aha | te | magha-van | vi-śrutam | sahaḥ / dyām | anu | śavasā | barhaṇā | bhuvat ||1.52.11||
tvam | asya | pāre | rajasaḥ | vi-omanaḥ / svabhūti-ojāḥ | avase | dhr̥ṣat-manaḥ || cakr̥ṣe | bhūmim | prati-mānam | ojasaḥ / apaḥ | sva1riti svaḥ | pari-bhūḥ | eṣi | ā | divam ||1.52.12||
tvam | bhuvaḥ | prati-mānam | pr̥thivyāḥ / r̥ṣva-vīrasya | br̥hataḥ | patiḥ | bhūḥ || viśvam | ā | aprāḥ | antarikṣam | mahi-tvā / satyam | addhā | nakiḥ | anyaḥ | tvā-vān ||1.52.13||
na | yasya | dyāvāpr̥thivī iti | anu | vyacaḥ / na | sindhavaḥ | rajasaḥ | antam | ānaśuḥ || na | uta | sva-vr̥ṣṭim | made | asya | yudhyataḥ / ekaḥ | anyat | cakr̥ṣe | viśvam | ānuṣak ||1.52.14||
ārcan | atra | marutaḥ | sasmin | ājau / viśve | devāsaḥ | amadan | anu | tvā || vr̥trasya | yat | bhr̥ṣṭi-matā | vadhena / ni | tvam | indra | prati | ānam | jaghantha ||1.52.15||

ni | ūm̐ iti | su | vācam | pra | mahe | bharāmahe / giraḥ | indrāya | sadane | vivasvataḥ || nu | cit | hi | ratnam | sasatām-iva | avidat / na | duḥ-stutiḥ | draviṇaḥ-deṣu | śasyate ||1.53.1||
duraḥ | aśvasya | duraḥ | indra | goḥ | asi / duraḥ | yavasya | vasunaḥ | inaḥ | patiḥ || śikṣā-naraḥ | pra-divaḥ | akāma-karśanaḥ / sakhā | sakhi-bhyaḥ | tam | idam | gr̥ṇīmasi ||1.53.2||
śacī-vaḥ | indra | puru-kr̥t | dyumat-tama / tava | it | idam | abhitaḥ | cekite | vasu || ataḥ | sam-gr̥bhya | abhi-bhūte | ā | bhara / mā | tvā-yataḥ | jarituḥ | kāmam | ūnayīḥ ||1.53.3||
ebhiḥ | dyu-bhiḥ | su-manāḥ | ebhiḥ | indu-bhiḥ / niḥ-undhānaḥ | amatim | gobhiḥ | aśvinā || indreṇa | dasyum | darayantaḥ | indu-bhiḥ / yuta-dveṣasaḥ | sam | iṣā | rabhemahi ||1.53.4||
sam | indra | rāyā | sam | iṣā | rabhemahi / sam | vājebhiḥ | puru-candraiḥ | abhidyu-bhiḥ || sam | devyā | pra-matyā | vīra-śuṣmayā / go-agrayā | aśva-vatyā | rabhemahi ||1.53.5||
te | tvā | madāḥ | amadan | tāni | vr̥ṣṇyā / te | somāsaḥ | vr̥tra-hatyeṣu | sat-pate || yat | kārave | daśa | vr̥trāṇi | aprati / barhiṣmate | ni | sahasrāṇi | barhayaḥ ||1.53.6||
yudhā | yudham | upa | gha | it | eṣi | dhr̥śṇu-yā / purā | puram | sam | idam | haṁsi | ojasā || namyā | yat | indra | sakhyā | parā-vati / ni-barhayaḥ | namucim | nāma | māyinam ||1.53.7||
tvam | karañjam | uta | parṇayam | vadhīḥ / tejiṣṭhayā | atithi-gvasya | vartanī || tvam | śatā | vaṅgr̥dasya | abhinat | puraḥ / ananu-daḥ | pari-sūtāḥ | r̥jiśvanā ||1.53.8||
tvam | etān | jana-rājñaḥ | dviḥ | daśa / abandhunā | su-śravasā | upa-jagmuṣaḥ || ṣaṣṭim | sahasrā | navatim | nava | śrutaḥ / ni | cakreṇa | rathyā | duḥ-padā | avr̥ṇak ||1.53.9||
tvam | āvitha | su-śravasam | tava | ūti-bhiḥ / tava | trāma-bhiḥ | indra | tūrvayāṇam || tvam | asmai | kutsam | atithi-gvam | āyum / mahe | rājñe | yūne | arandhanāyaḥ ||1.53.10||
ye | ut-r̥ci | indra | deva-gopāḥ / sakhāyaḥ | te | śiva-tamāḥ | asāma || tvām | stoṣāma | tvayā | su-vīrāḥ / drāghīyaḥ | āyuḥ | pra-taram | dadhānāḥ ||1.53.11||

mā | naḥ | asmin | magha-van | pr̥t-su | aṁhasi / nahi | te | antaḥ | śavasaḥ | pari-naśe || akrandayaḥ | nadyaḥ | roruvat | vanā / kathā | na | kṣoṇīḥ | bhiyasā | sam | ārata ||1.54.1||
arca | śakrāya | śākine | śacī-vate / śr̥ṇvantam | indram | mahayan | abhi | stuhi || yaḥ | dhr̥ṣṇunā | śavasā | rodasī iti | ubhe iti / vr̥ṣā | vr̥ṣa-tvā | vr̥ṣabhaḥ | ni-r̥ñjate ||1.54.2||
arca | dive | br̥hate | śūṣyam | vacaḥ / sva-kṣatram | yasya | dhr̥ṣataḥ | dhr̥ṣat | manaḥ || br̥hat-śravāḥ | asuraḥ | barhaṇā | kr̥taḥ / puraḥ | hari-bhyām | vr̥ṣabhaḥ | rathaḥ | hi | saḥ ||1.54.3||
tvam | divaḥ | br̥hataḥ | sānu | kopayaḥ / ava | tmanā | dhr̥ṣatā | śambaram | bhinat || yat | māyinaḥ | vrandinaḥ | mandinā | dhr̥ṣat / śitām | gabhastim | aśanim | pr̥tanyasi ||1.54.4||
ni | yat | vr̥ṇakṣi | śvasanasya | mūrdhani / śuṣṇasya | cit | vrandinaḥ | roruvat | vanā || prācīnena | manasā | barhaṇā-vatā / yat | adya | cit | kr̥ṇavaḥ | kaḥ | tvā | pari ||1.54.5||
tvam | āvitha | naryam | turvaśam | yadum / tvam | turvītim | vayyam | śatakrato iti śata-krato || tvam | ratham | etaśam | kr̥tvye | dhane / tvam | puraḥ | navatim | dambhayaḥ | nava ||1.54.6||
saḥ | gha | rājā | sat-patiḥ | śūśuvat | janaḥ / rāta-havyaḥ | prati | yaḥ | śāsam | invati || ukthā | vā | yaḥ | abhi-gr̥ṇāti | rādhasā / dānuḥ | asmai | uparā | pinvate | divaḥ ||1.54.7||
asamam | kṣatram | asamā | manīṣā / pra | soma-pāḥ | apasā | santu | neme || ye | te | indra | daduṣaḥ | vardhayanti / mahi | kṣatram | sthaviram | vr̥ṣṇyam | ca ||1.54.8||
tubhya | it | ete | bahulāḥ | adri-dugdhāḥ / camū-sadaḥ | camasāḥ | indra-pānāḥ || vi | aśnuhi | tarpaya | kāmam | eṣām / atha | manaḥ | vasu-deyāya | kr̥ṣva ||1.54.9||
apām | atiṣṭhat | dharuṇa-hvaram | tamaḥ / antaḥ | vr̥trasya | jaṭhareṣu | parvataḥ || abhi | īm | indraḥ | nadyaḥ | vavriṇā | hitāḥ / viśvāḥ | anu-sthāḥ | pravaṇeṣu | jighnate ||1.54.10||
saḥ | śe-vr̥dham | adhi | dhāḥ | dyumnam | asme iti / mahi | kṣatram | janāṣāṭ | indra | tavyam || rakṣa | ca | naḥ | maghonaḥ | pāhi | sūrīn / rāye | ca | naḥ | su-apatyai | iṣe | dhāḥ ||1.54.11||

divaḥ | cit | asya | varimā | vi | paprathe / indram | na | mahnā | pr̥thivī | cana | prati || bhīmaḥ | tuviṣmān | carṣaṇi-bhyaḥ | ā-tapaḥ / śiśīte | vajram | tejase | na | vaṁsagaḥ ||1.55.1||
saḥ | arṇavaḥ | na | nadyaḥ | samudriyaḥ / prati | gr̥bhṇāti | vi-śritāḥ | varīma-bhiḥ || indraḥ | somasya | pītaye | vr̥ṣa-yate / sanāt | saḥ | yudhmaḥ | ojasā | panasyate ||1.55.2||
tvam | tam | indra | parvatam | na | bhojase / mahaḥ | nr̥mṇasya | dharmaṇām | irajyasi || pra | vīryeṇa | devatā | ati | cekite / viśvasmai | ugraḥ | karmaṇe | puraḥ-hitaḥ ||1.55.3||
saḥ | it | vane | namasyu-bhiḥ | vacasyate / cāru | janeṣu | pra-bruvāṇaḥ | indriyam || vr̥ṣā | chanduḥ | bhavati | haryataḥ | vr̥ṣā / kṣemeṇa | dhenām | maghav-ā | yat | invati ||1.55.4||
saḥ | it | mahāni | sam-ithāni | majmanā / kr̥ṇoti | yudhmaḥ | ojasā | janebhyaḥ || adha | cana | śrat | dadhati | tviṣi-mate / indrāya | vajram | ni-ghanighnate | vadham ||1.55.5||
saḥ | hi | śravasyuḥ | sadanāni | kr̥trimā / kṣmayā | vr̥dhānaḥ | ojasā | vi-nāśayan || jyotīṁṣi | kr̥ṇvan | avr̥kāṇi | yajyave / ava | su-kratuḥ | sartavai | apaḥ | sr̥jat ||1.55.6||
dānāya | manaḥ | soma-pāvan | astu | te / arvāñcā | harī iti | vandana-śrut | ā | kr̥dhi || yamiṣṭhāsaḥ | sārathayaḥ | ye | indra | te / na | tvā | ketāḥ | ā | dabhnuvanti | bhūrṇayaḥ ||1.55.7||
apra-kṣitam | vasu | bibharṣi | hastayoḥ / aṣāḷham | sahaḥ | tanvi | śrutaḥ | dadhe || ā-vr̥tāsaḥ | avatāsaḥ | na | kartr̥-bhiḥ / tanūṣu | te | kratavaḥ | indra | bhūrayaḥ ||1.55.8||

eṣaḥ | pra | pūrvīḥ | ava | tasya | camriṣaḥ / atyaḥ | na | yoṣām | ut | ayaṁsta | bhurvaṇiḥ || dakṣam | mahe | pāyayate | hiraṇyayam / ratham | ā-vr̥tya | hari-yogam | r̥bhvasam ||1.56.1||
tam | gūrtayaḥ | neman-iṣaḥ | parīṇasaḥ / samudram | na | sam-caraṇe | saniṣyavaḥ || patim | dakṣasya | vidathasya | nu | sahaḥ / girim | na | venāḥ | adhi | roha | tejasā ||1.56.2||
saḥ | turvaṇiḥ | mahān | areṇu | pauṁsye / gireḥ | bhr̥ṣṭiḥ | na | bhrājate | tujā | śavaḥ || yena | śuṣṇam | māyinam | āyasaḥ | made / dudhraḥ | ābhūṣu | ramayat | ni | dāmani ||1.56.3||
devī | yadi | taviṣī | tvā-vr̥dhā | ūtaye / indram | sisakti | uṣasam | na | sūryaḥ || yaḥ | dhr̥ṣṇunā | śavasā | bādhate | tamaḥ / iyarti | reṇum | br̥hat | arhari-svaniḥ ||1.56.4||
vi | yat | tiraḥ | dharuṇam | acyutam | rajaḥ / atisthipaḥ | divaḥ | ātāsu | barhaṇā || svaḥ-mīḷhe | yat | made | indra | harṣyā | ahan / vr̥tram | niḥ | apām | aubjaḥ | arṇavam ||1.56.5||
tvam | divaḥ | dharuṇam | dhiṣe | ojasā / pr̥thivyāḥ | indra | sadaneṣu | māhinaḥ || tvam | sutasya | made | ariṇāḥ | apaḥ / vi | vr̥trasya | samayā | pāṣyā | arujaḥ ||1.56.6||

pra | maṁhiṣṭhāya | br̥hate | br̥hat-raye / satya-śuṣmāya | tavase | matim | bhare || apām-iva | pravaṇe | yasya | duḥ-dharam / rādhaḥ | viśva-āyu | śavase | apa-vr̥tam ||1.57.1||
adha | te | viśvam | anu | ha | asat | iṣṭaye / āpaḥ | nimnā-iva | savanā | haviṣmataḥ || yat | parvate | na | sam-aśīta | haryataḥ / indrasya | vajraḥ | śnathitā | hiraṇyayaḥ ||1.57.2||
asmai | bhīmāya | namasā | sam | adhvare / uṣaḥ | na | śubhre | ā | bhara | panīyase || yasya | dhāma | śravase | nāma | indriyam / jyotiḥ | akāri | haritaḥ | na | ayase ||1.57.3||
ime | te | indra | te | vayam | puru-stuta / ye | tvā | ā-rabhya | carāmasi | prabhuvaso iti prabhu-vaso || nahi | tvat | anyaḥ | girvaṇaḥ | giraḥ | saghat / kṣoṇīḥ-iva | prati | naḥ | harya | tat | vacaḥ ||1.57.4||
bhūri | te | indra | vīryam | tava | smasi / asya | stotuḥ | magha-van | kāmam | ā | pr̥ṇa || anu | te | dyauḥ | br̥hatī | vīryam | mame / iyam | ca | te | pr̥thivī | neme | ojase ||1.57.5||
tvam | tam | indra | parvatam | mahām | urum / vajreṇa | vajrin | parva-śaḥ | cakartitha || ava | asr̥jaḥ | ni-vr̥tāḥ | sartavai | apaḥ / satrā | viśvam | dadhiṣe | kevalam | sahaḥ ||1.57.6||

nu | cit | sahaḥ-jāḥ | amr̥taḥ | ni | tundate / hotā | yat | dūtaḥ | abhavat | vivasvataḥ || vi | sādhiṣṭhebhiḥ | pathi-bhiḥ | rajaḥ | mame / ā | deva-tātā | haviṣā | vivāsati ||1.58.1||
ā | svam | adma | yuvamānaḥ | ajaraḥ / tr̥ṣu | aviṣyan | ataseṣu | tiṣṭhati || atyaḥ | na | pr̥ṣṭham | pruṣitasya | rocate / divaḥ | na | sānu | stanayan | acikradat ||1.58.2||
krāṇā | rudrebhiḥ | vasu-bhiḥ | puraḥ-hitaḥ / hotā | ni-sattaḥ | rayiṣāṭ | amartyaḥ || rathaḥ | na | vikṣu | r̥ñjasānaḥ | āyuṣu / vi | ānuṣak | vāryā | devaḥ | r̥ṇvati ||1.58.3||
vi | vāta-jūtaḥ | ataseṣu | tiṣṭhate / vr̥thā | juhūbhiḥ | sr̥ṇyā | tuvi-svaṇiḥ || tr̥ṣu | yat | agne | vaninaḥ | vr̥ṣa-yase / kr̥ṣṇam | te | ema | ruśat-ūrme | ajara ||1.58.4||
tapuḥ-jambhaḥ | vane | ā | vāta-coditaḥ / yūthe | na | sāhvān | ava | vāti | vaṁsagaḥ || abhi-vrajan | akṣitam | pājasā | rajaḥ / sthātuḥ | caratham | bhayate | patatriṇaḥ ||1.58.5||
dadhuḥ | tvā | bhr̥gavaḥ | mānuṣeṣu | ā / rayim | na | cārum | su-havam | janebhyaḥ || hotāram | agne | atithim | vareṇyam / mitram | na | śevam | divyāya | janmane ||1.58.6||
hotāram | sapta | juhvaḥ | yajiṣṭham / yam | vāghataḥ | vr̥ṇate | adhvareṣu || agnim | viśveṣām | aratim | vasūnām / saparyāmi | prayasā | yāmi | ratnam ||1.58.7||
acchidrā | sūno iti | sahasaḥ | naḥ | adya / stotr̥-bhyaḥ | mitra-mahaḥ | śarma | yaccha || agne | gr̥ṇantam | aṁhasaḥ | uruṣya / ūrjaḥ | napāt | pūḥ-bhiḥ | āyasībhiḥ ||1.58.8||
bhava | varūtham | gr̥ṇate | vibhā-vaḥ / bhava | magha-van | maghavat-bhyaḥ | śarma || uruṣya | agne | aṁhasaḥ | gr̥ṇantam / prātaḥ | makṣu | dhiyā-vasuḥ | jagamyāt ||1.58.9||

vayāḥ | it | agne | agnayaḥ | te | anye / tve iti | viśve | amr̥tāḥ | mādayante || vaiśvānara | nābhiḥ | asi | kṣitīnām / sthūṇā-iva | janān | upa-mit | yayantha ||1.59.1||
mūrdhā | divaḥ | nābhiḥ | agniḥ | pr̥thivyāḥ / atha | abhavat | aratiḥ | rodasyoḥ || tam | tvā | devāsaḥ | ajanayanta | devam / vaiśvānara | jyotiḥ | it | āryāya ||1.59.2||
ā | sūrye | na | raśmayaḥ | dhruvāsaḥ / vaiśvānare | dadhire | agnā | vasūni || yā | parvateṣu | oṣadhīṣu | ap-su / yā | mānuṣeṣu | asi | tasya | rājā ||1.59.3||
br̥hatī iveti br̥hatī-iva | sūnave | rodasī iti / giraḥ | hotā | manuṣyaḥ | na | dakṣaḥ || svaḥ-vate | satya-śuṣmāya | pūrvīḥ / vaiśvānarāya | nr̥-tamāya | yahvīḥ ||1.59.4||
divaḥ | cit | te | br̥hataḥ | jāta-vedaḥ / vaiśvānara | pra | ririce | mahi-tvam || rājā | kr̥ṣṭīnām | asi | mānuṣīṇām / yudhā | devebhyaḥ | varivaḥ | cakartha ||1.59.5||
pra | nu | mahi-tvam | vr̥ṣabhasya | vocam / yam | pūravaḥ | vr̥tra-hanam | sacante || vaiśvānaraḥ | dasyum | agniḥ | jaghanvān / adhūnot | kāṣṭhāḥ | ava | śambaram | bhet ||1.59.6||
vaiśvānaraḥ | mahimnā | viśva-kr̥ṣṭiḥ / bharat-vājeṣu | yajataḥ | vibhā-vā || śāta-vaneye | śatinībhiḥ | agniḥ / puru-nīthe | jarate | sūnr̥tā-vān ||1.59.7||

vahnim | yaśasam | vidathasya | ketum / supra-avyam | dūtam | sadyaḥ-artham || dvi-janmānam | rayim-iva | pra-śastam / rātim | bharat | bhr̥gave | mātariśvā ||1.60.1||
asya | śāsuḥ | ubhayāsaḥ | sacante / haviṣmantaḥ | uśijaḥ | ye | ca | martāḥ || divaḥ | cit | pūrvaḥ | ni | asādi | hotā / ā-pr̥cchyaḥ | viśpatiḥ | vikṣu | vedhāḥ ||1.60.2||
tam | navyasī | hr̥daḥ | ā | jāyamānam / asmat | su-kīrtiḥ | madhu-jihvam | aśyāḥ || yam | r̥tvijaḥ | vr̥jane | mānuṣāsaḥ / prayasvantaḥ | āyavaḥ | jījananta ||1.60.3||
uśik | pāvakaḥ | vasuḥ | mānuṣeṣu / vareṇyaḥ | hotā | adhāyi | vikṣu || damūnāḥ | gr̥ha-patiḥ | dame | ā / agniḥ | bhuvat | rayi-patiḥ | rayīṇām ||1.60.4||
tam | tvā | vayam | patim | agne | rayīṇām / pra | śaṁsāmaḥ | mati-bhiḥ | gotamāsaḥ || āśum | na | vājam-bharam | marjayantaḥ / prātaḥ | makṣu | dhiyā-vasuḥ | jagamyāt ||1.60.5||

asmai | it | ūm̐ iti | pra | tavase | turāya / prayaḥ | na | harmi | stomam | māhināya || r̥cīṣamāya | adhri-gave | oham / indrāya | brahmāṇi | rāta-tamā ||1.61.1||
asmai | it | ūm̐ iti | prayaḥ-iva | pra | yaṁsi / bharāmi | āṅgūṣam | bādhe | su-vr̥kti || indrāya | hr̥dā | manasā | manīṣā / pratnāya | patye | dhiyaḥ | marjayanta ||1.61.2||
asmai | it | ūm̐ iti | tyam | upa-mam | svaḥ-sām / bharāmi | āṅgūṣam | āsyena || maṁhiṣṭham | acchokti-bhiḥ | matīnām / suvr̥kti-bhiḥ | sūrim | vavr̥dhadhyai ||1.61.3||
asmai | it | ūm̐ iti | stomam | sam | hinomi / ratham | na | taṣṭā-iva | tat-sināya || giraḥ | ca | girvāhase | su-vr̥kti / indrāya | viśvam-invam | medhirāya ||1.61.4||
asmai | it | ūm̐ iti | saptim-iva | śravasyā / indrāya | arkam | juhvā | sam | añje || vīram | dāna-okasam | vandadhyai / purām | gūrta-śravasam | darmāṇam ||1.61.5||
asmai | it | ūm̐ iti | tvaṣṭā | takṣat | vajram / svapaḥ-tamam | svaryam | raṇāya || vr̥trasya | cit | vidat | yena | marma / tujan | īśānaḥ | tujatā | kiyedhāḥ ||1.61.6||
asya | it | ūm̐ iti | mātuḥ | savaneṣu | sadyaḥ / mahaḥ | pitum | papi-vān | cāru | annā || muṣāyat | viṣṇuḥ | pacatam | sahīyān / vidhyat | varāham | tiraḥ | adrim | astā ||1.61.7||
asmai | it | ūm̐ iti | gnāḥ | cit | deva-patnīḥ / indrāya | arkam | ahi-hatye | ūvurityūvuḥ || pari | dyāvāpr̥thivī iti | jabhre | urvī iti / na | asya | te iti | mahimānam | pari | sta iti staḥ ||1.61.8||
asya | it | eva | pra | ririce | mahi-tvam / divaḥ | pr̥thivyāḥ | pari | antarikṣāt || sva-rāṭ | indraḥ | dame | ā | viśva-gūrtaḥ / su-ariḥ | amatraḥ | vavakṣe | raṇāya ||1.61.9||
asya | it | eva | śavasā | śuṣantam / vi | vr̥ścat | vajreṇa | vr̥tram | indraḥ || gāḥ | na | vrāṇāḥ | avanīḥ | amuñcat / abhi | śravaḥ | dāvane | sa-cetāḥ ||1.61.10||
asya | it | ūm̐ iti | tveṣasā | ranta | sindhavaḥ / pari | yat | vajreṇa | sīm | ayacchat || īśāna-kr̥t | dāśuṣe | daśasyan / turvītaye | gādham | turvaṇiḥ | kariti kaḥ ||1.61.11||
asmai | it | ūm̐ iti | pra | bhara | tūtujānaḥ / vr̥trāya | vajram | īśānaḥ | kiyedhāḥ || goḥ | na | parva | vi | rada | tiraścā / iṣyan | arṇāṁsi | apām | caradhyai ||1.61.12||
asya | it | ūm̐ iti | pra | brūhi | pūrvyāṇi / turasya | karmāṇi | navyaḥ | ukthaiḥ || yudhe | yat | iṣṇānaḥ | āyudhāni / r̥ghāyamāṇaḥ | ni-riṇāti | śatrūn ||1.61.13||
asya | it | ūm̐ iti | bhiyā | girayaḥ | ca | dr̥ḷhāḥ / dyāvā | ca | bhūma | januṣaḥ | tujete iti || upo iti | venasya | joguvānaḥ | oṇim / sadyaḥ | bhuvat | vīryāya | nodhāḥ ||1.61.14||
asmai | it | ūm̐ iti | tyat | anu | dāyi | eṣām / ekaḥ | yat | vavne | bhūreḥ | īśānaḥ || pra | etaśam | sūrye | paspr̥dhānam / sauvaśvye | susvim | āvat | indraḥ ||1.61.15||
eva | te | hāri-yojana | su-vr̥kti / indra | brahmāṇi | gotamāsaḥ | akran || ā | eṣu | viśva-peśasam | dhiyam | dhāḥ / prātaḥ | makṣu | dhiyā-vasuḥ | jagamyāt ||1.61.16||

pra | manmahe | śavasānāya | śūṣam / āṅgūṣam | girvaṇase | aṅgirasvat || suvr̥kti-bhiḥ | stuvate | r̥gmiyāya / arcāma | arkam | nare | vi-śrutāya ||1.62.1||
pra | vaḥ | mahe | mahi | namaḥ | bharadhvam / āṅgūṣyam | śavasānāya | sāma || yena | naḥ | pūrve | pitaraḥ | pada-jñāḥ / arcantaḥ | aṅgirasaḥ | gāḥ | avindan ||1.62.2||
indrasya | aṅgirasām | ca | iṣṭau / vidat | saramā | tanayāya | dhāsim || br̥haspatiḥ | bhinat | adrim | vidat | gāḥ / sam | usriyābhiḥ | vāvaśanta | naraḥ ||1.62.3||
saḥ | su-stubhā | saḥ | stubhā | sapta | vipraiḥ / svareṇa | adrim | svaryaḥ | nava-gvaiḥ || saraṇyu-bhiḥ | phali-gam | indra | śakra / valam | raveṇa | darayaḥ | daśa-gvaiḥ ||1.62.4||
gr̥ṇānaḥ | aṅgiraḥ-bhiḥ | dasma | vi | vaḥ / uṣasā | sūryeṇa | gobhiḥ | andhaḥ || vi | bhūmyāḥ | aprathayaḥ | indra | sānu / divaḥ | rajaḥ | uparam | astabhāyaḥ ||1.62.5||
tat | ūm̐ iti | prayakṣa-tamam | asya | karma / dasmasya | cāru-tamam | asti | daṁsaḥ || upa-hvare | yat | uparāḥ | apinvat / madhu-arṇasaḥ | nadyaḥ | catasraḥ ||1.62.6||
dvitā | vi | vavre | sa-najā | sanīḷe iti sa-nīḷe / ayāsyaḥ | stavamānebhiḥ | arkaiḥ || bhagaḥ | na | mene iti | parame | vi-oman / adhārayat | rodasī iti | su-daṁsāḥ ||1.62.7||
sanāt | divam | pari | bhūma | virūpe iti vi-rūpe / punaḥ-bhuvā | yuvatī iti | svebhiḥ | evaiḥ || kr̥ṣṇebhiḥ | aktā | uṣāḥ | ruśat-bhiḥ / vapuḥ-bhiḥ | ā | carataḥ | anyā-anyā ||1.62.8||
sanemi | sakhyam | su-apasyamānaḥ / sūnuḥ | dādhāra | śavasā | su-daṁsāḥ || āmāsu | cit | dadhiṣe | pakvam | antariti / payaḥ | kr̥ṣṇāsu | ruśat | rohiṇīṣu ||1.62.9||
sanāt | sa-nīḷāḥ | avanīḥ | avātāḥ / vratā | rakṣante | amr̥tāḥ | sahaḥ-bhiḥ || puru | sahasrā | janayaḥ | na | patnīḥ / duvasyanti | svasāraḥ | ahrayāṇam ||1.62.10||
sanā-yuvaḥ | namasā | navyaḥ | arkaiḥ / vasu-yavaḥ | matayaḥ | dasma | dadruḥ || patim | na | patnīḥ | uśatīḥ | uśantam / spr̥śanti | tvā | śavasā-van | manīṣāḥ ||1.62.11||
sanāt | eva | tava | rāyaḥ | gabhastau / na | kṣīyante | na | upa | dasyanti | dasma || dyu-mān | asi | kratu-mān | indra | dhīraḥ / śikṣa | śacī-vaḥ | tava | naḥ | śacībhiḥ ||1.62.12||
sanā-yate | gotamaḥ | indra | navyam / atakṣat | brahma | hari-yojanāya || su-nīthāya | naḥ | śavasāna | nodhāḥ / prātaḥ | makṣu | dhiyā-vasuḥ | jagamyāt ||1.62.13||

tvam | mahān | indra | yaḥ | ha | śuṣmaiḥ / dyāvā | jajñānaḥ | pr̥thivī iti | ame | ghāḥ || yat | ha | te | viśvā | girayaḥ | cit | abhvā / bhiyā | dr̥ḷhāsaḥ | kiraṇāḥ | na | aijan ||1.63.1||
ā | yat | harī iti | indra | vi-vratā | veḥ / ā | te | vajram | jaritā | bāhvoḥ | dhāt || yena | aviharyatakrato ityaviharyata-krato | amitrān / puraḥ | iṣṇāsi | puru-hūta | pūrvīḥ ||1.63.2||
tvam | satyaḥ | indra | dhr̥ṣṇuḥ | etān / tvam | r̥bhukṣāḥ | naryaḥ | tvam | ṣāṭ || tvam | śuṣṇam | vr̥jane | pr̥kṣe | āṇau / yūne | kutsāya | dyu-mate | sacā | ahan ||1.63.3||
tvam | ha | tyat | indra | codīḥ | sakhā / vr̥tram | yat | vajrin | vr̥ṣa-karman | ubhnāḥ || yat | ha | śūra | vr̥ṣa-manaḥ | parācaiḥ / vi | dasyūn | yonau | akr̥taḥ | vr̥thāṣāṭ ||1.63.4||
tvam | ha | tyat | indra | ariṣaṇyan / dr̥ḷhasya | cit | martānām | ajuṣṭau || vi | asmat | ā | kāṣṭhāḥ | arvate | vaḥ / ghanā-iva | vajrin | śnathihi | amitrān ||1.63.5||
tvām | ha | tyat | indra | arṇa-sātau / svaḥ-mīḷhe | naraḥ | ājā | havante || tava | svadhā-vaḥ | iyam | ā | sa-marye / ūtiḥ | vājeṣu | atasāyyā | bhūt ||1.63.6||
tvam | ha | tyat | indra | sapta | yudhyan / puraḥ | vajrin | puru-kutsāya | dardariti dardaḥ || barhiḥ | na | yat | su-dāse | vr̥thā | vark / aṁhoḥ | rājan | varivaḥ | pūrave | kaḥ ||1.63.7||
tvam | tyām | naḥ | indra | deva | citrām / iṣam | āpaḥ | na | pīpayaḥ | pari-jman || yayā | śūra | prati | asmabhyam | yaṁsi / tmanam | ūrjam | na | viśvadha | kṣaradhyai ||1.63.8||
akāri | te | indra | gotamebhiḥ / brahmāṇi | ā-uktā | namasā | hari-bhyām || su-peśasam | vājam | ā | bhara | naḥ / prātaḥ | makṣu | dhiyā-vasuḥ | jagamyāt ||1.63.9||

vr̥ṣṇe | śardhāya | su-makhāya | vedhase / nodhaḥ | su-vr̥ktim | pra | bhara | marut-bhyaḥ || apaḥ | na | dhīraḥ | manasā | su-hastyaḥ / giraḥ | sam | añje | vidatheṣu | ā-bhuvaḥ ||1.64.1||
te | jajñire | divaḥ | r̥ṣvāsaḥ | ukṣaṇaḥ / rudrasya | maryāḥ | asurāḥ | arepasaḥ || pāvakāsaḥ | śucayaḥ | sūryāḥ-iva / satvānaḥ | na | drapsinaḥ | ghora-varpasaḥ ||1.64.2||
yuvānaḥ | rudrāḥ | ajarāḥ | abhok-hanaḥ / vavakṣuḥ | adhri-gāvaḥ | parvatāḥ-iva || dr̥ḷhā | cit | viśvā | bhuvanāni | pārthivā / pra | cyāvayanti | divyāni | majmanā ||1.64.3||
citraiḥ | añji-bhiḥ | vapuṣe | vi | añjate / vakṣaḥ-su | rukmān | adhi | yetire | śubhe || aṁseṣu | eṣām | ni | mimr̥kṣuḥ | r̥ṣṭayaḥ / sākam | jajñire | svadhayā | divaḥ | naraḥ ||1.64.4||
īśāna-kr̥taḥ | dhunayaḥ | riśādasaḥ / vātān | vi-dyutaḥ | taviṣībhiḥ | akrata || duhanti | ūdhaḥ | divyāni | dhūtayaḥ / bhūmim | pinvanti | payasā | pari-jrayaḥ ||1.64.5||
pinvanti | apaḥ | marutaḥ | su-dānavaḥ / payaḥ | ghr̥ta-vat | vidatheṣu | ā-bhuvaḥ || atyam | na | mihe | vi | nayanti | vājinam / utsam | duhanti | stanayantam | akṣitam ||1.64.6||
mahiṣāsaḥ | māyinaḥ | citra-bhānavaḥ / girayaḥ | na | sva-tavasaḥ | raghu-syadaḥ || mr̥gāḥ-iva | hastinaḥ | khādatha | vanā / yat | āruṇīṣu | taviṣīḥ | ayugdhvam ||1.64.7||
siṁhāḥ-iva | nānadati | pra-cetasaḥ / piśāḥ-iva | su-piśaḥ | viśva-vedasaḥ || kṣapaḥ | jinvantaḥ | pr̥ṣatībhiḥ | r̥ṣṭi-bhiḥ / sam | it | sa-bādhaḥ | śavasā | ahi-manyavaḥ ||1.64.8||
rodasī iti | ā | vadata | gaṇa-śriyaḥ / nr̥-sācaḥ | śūrāḥ | śavasā | ahi-manyavaḥ || ā | vandhureṣu | amatiḥ | na | darśatā / vi-dyut | na | tasthau | marutaḥ | ratheṣu | vaḥ ||1.64.9||
viśva-vedasaḥ | rayi-bhiḥ | sam-okasaḥ / sam-miślāsaḥ | taviṣībhiḥ | vi-rapśinaḥ || astāraḥ | iṣum | dadhire | gabhastyoḥ / ananta-śuṣmāḥ | vr̥ṣa-khādayaḥ | naraḥ ||1.64.10||
hiraṇyayebhiḥ | pavi-bhiḥ | payaḥ-vr̥dhaḥ / ut | jighnante | ā-pathyaḥ | na | parvatān || makhāḥ | ayāsaḥ | sva-sr̥taḥ | dhruva-cyutaḥ / dudhra-kr̥taḥ | marutaḥ | bhrājat-r̥ṣṭayaḥ ||1.64.11||
ghr̥ṣum | pāvakam | vaninam | vi-carṣaṇim / rudrasya | sūnum | havasā | gr̥ṇīmasi || rajaḥ-turam | tavasam | mārutam | gaṇam / r̥jīṣiṇam | vr̥ṣaṇam | saścata | śriye ||1.64.12||
pra | nu | saḥ | martaḥ | śavasā | janān | ati / tasthau | vaḥ | ūtī | marutaḥ | yam | āvata || arvat-bhiḥ | vājam | bharate | dhanā | nr̥-bhiḥ / ā-pr̥cchyam | kratum | ā | kṣeti | puṣyati ||1.64.13||
carkr̥tyam | marutaḥ | pr̥t-su | dustaram / dyu-mantam | śuṣmam | maghavat-su | dhattana || dhana-spr̥tam | ukthyam | viśva-carṣaṇim / tokam | puṣyema | tanayam | śatam | himāḥ ||1.64.14||
nu | sthiram | marutaḥ | vīra-vantam / r̥ti-saham | rayim | asmāsu | dhatta || sahasriṇam | śatinam | śūśu-vāṁsam / prātaḥ | makṣu | dhiyā-vasuḥ | jagamyāt ||1.64.15||

paśvā | na | tāyum | guhā | catantam / namaḥ | yujānam | namaḥ | vahantam ||1.65.1||
sa-joṣāḥ | dhīrāḥ | padaiḥ | anu | gman / upa | tvā | sīdan | viśve | yajatrāḥ ||1.65.2||
r̥tasya | devāḥ | anu | vratā | guḥ / bhuvat | pariṣṭiḥ | dyauḥ | na | bhūma ||1.65.3||
vardhanti | īm | āpaḥ | panvā | su-śiśvim / r̥tasya | yonā | garbhe | su-jātam ||1.65.4||
puṣṭiḥ | na | raṇvā | kṣitiḥ | na | pr̥thvī / giriḥ | na | bhujma | kṣodaḥ | na | śam-bhu ||1.65.5||
atyaḥ | na | ajman | sarga-prataktaḥ / sindhuḥ | na | kṣodaḥ | kaḥ | im | varāte ||1.65.6||
jāmiḥ | sindhūnām | bhrātā-iva | svasrām / ibhyān | na | rājā | vanāni | atti ||1.65.7||
yat | vāta-jūtaḥ | vanā | vi | asthāt / agniḥ | ha | dāti | roma | pr̥thivyāḥ ||1.65.8||
śvasiti | ap-su | haṁsaḥ | na | sīdan / kratvā | cetiṣṭhaḥ | viśām | uṣaḥ-bhut ||1.65.9||
somaḥ | na | vedhāḥ | r̥ta-prajātaḥ / paśuḥ | na | śiśvā | vi-bhuḥ | dūre-bhāḥ ||1.65.10||

rayiḥ | na | citrā | sūraḥ | na | sam-dr̥k / āyuḥ | na | prāṇaḥ | nityaḥ | na | sūnuḥ ||1.66.1||
takvā | na | bhūrṇiḥ | vanā | sisakti / payaḥ | na | dhenuḥ | śuciḥ | vibhā-vā ||1.66.2||
dādhāra | kṣemam | okaḥ | na | raṇvaḥ / yavaḥ | na | pakvaḥ | jetā | janānām ||1.66.3||
r̥ṣiḥ | na | stubhvā | vikṣu | pra-śastaḥ / vājī | na | prītaḥ | vayaḥ | dadhāti ||1.66.4||
duroka-śociḥ | kratuḥ | na | nityaḥ / jāyā-iva | yonau | aram | viśvasmai ||1.66.5||
citraḥ | yat | abhrāṭ | śvetaḥ | na | vikṣu / rathaḥ | na | rukmī | tveṣaḥ | samat-su ||1.66.6||
senā-iva | sr̥ṣṭā | amam | dadhāti / astuḥ | na | didyut | tveṣa-pratīkā ||1.66.7||
yamaḥ | ha | jātaḥ | yamaḥ | jani-tvam / jāraḥ | kanīnām | patiḥ | janīnām ||1.66.8||
tam | vaḥ | carāthā | vayam | vasatyā / astam | na | gāvaḥ | nakṣante | iddham ||1.66.9||
sindhuḥ | na | kṣodaḥ | pra | nīcīḥ | ainot / navanta | gāvaḥ | svaḥ | dr̥śīke ||1.66.10||

vaneṣu | jāyuḥ | marteṣu | mitraḥ / vr̥ṇīte | śruṣṭim | rājā-iva | ajuryam ||1.67.1||
kṣemaḥ | na | sādhuḥ | kratuḥ | na | bhadraḥ / bhuvat | su-ādhīḥ | hotā | havya-vāṭ ||1.67.2||
haste | dadhānaḥ | nr̥mṇā | viśvāni / ame | devān | dhāt | guhā | ni-sīdan ||1.67.3||
vidanti | īm | atra | naraḥ | dhiyam-dhāḥ / hr̥dā | yat | taṣṭān | mantrān | aśaṁsan ||1.67.4||
ajaḥ | na | kṣām | dādhāra | pr̥thivīm / tastambha | dyām | mantrebhiḥ | satyaiḥ ||1.67.5||
priyā | padāni | paśvaḥ | ni | pāhi / viśva-āyuḥ | agne | guhā | guham | gāḥ ||1.67.6||
yaḥ | īm | ciketa | guhā | bhavantam / ā | yaḥ | sasāda | dhārām | r̥tasya ||1.67.7||
vi | ye | cr̥tanti | r̥tā | sapantaḥ / āt | it | vasūni | pra | vavāca | asmai ||1.67.8||
vi | yaḥ | vīrut-su | rodhat | mahi-tvā / uta | pra-jāḥ | uta | pra-sūṣu | antariti ||1.67.9||
cittiḥ | apām | dame | viśva-āyuḥ / sadma-iva | dhīrāḥ | sam-māya | cakruḥ ||1.67.10||

śrīṇan | upa | sthāt | divam | bhuraṇyuḥ / sthātuḥ | caratham | aktūn | vi | ūrṇot ||1.68.1||
pari | yat | eṣām | ekaḥ | viśveṣām / bhuvat | devaḥ | devānām | mahi-tvā ||1.68.2||
āt | it | te | viśve | kratum | juṣanta / śuṣkāt | yat | deva | jīvaḥ | janiṣṭhāḥ ||1.68.3||
bhajanta | viśve | deva-tvam | nāma / r̥tam | sapantaḥ | amr̥tam | evaiḥ ||1.68.4||
r̥tasya | preṣāḥ | r̥tasya | dhītiḥ / viśva-āyuḥ | viśve | apāṁsi | cakruḥ ||1.68.5||
yaḥ | tubhyam | dāśāt | yaḥ | vā | te | śikṣāt / tasmai | cikitvān | rayim | dayasva ||1.68.6||
hotā | ni-sattaḥ | manoḥ | apatye / saḥ | cit | nu | āsām | patiḥ | rayīṇām ||1.68.7||
icchanta | retaḥ | mithaḥ | tanūṣu / sam | jānata | svaiḥ | dakṣaiḥ | amūrāḥ ||1.68.8||
pituḥ | na | putrāḥ | kratum | juṣanta / śroṣan | ye | asya | śāsam | turāsaḥ ||1.68.9||
vi | rāyaḥ | aurṇot | duraḥ | puru-kṣuḥ / pipeśa | nākam | str̥-bhiḥ | damūnāḥ ||1.68.10||

śukraḥ | śuśukvān | uṣaḥ | na | jāraḥ / paprā | samīcī iti sam-īcī | divaḥ | na | jyotiḥ ||1.69.1||
pari | pra-jātaḥ | kratvā | babhūtha / bhuvaḥ | devānām | pitā | putraḥ | san ||1.69.2||
vedhāḥ | adr̥ptaḥ | agniḥ | vi-jānan / ūdhaḥ | na | gonām | svādma | pitūnām ||1.69.3||
jane | na | śevaḥ | ā-hūryaḥ | san / madhye | ni-sattaḥ | raṇvaḥ | duroṇe ||1.69.4||
putraḥ | na | jātaḥ | raṇvaḥ | duroṇe / vājī | na | prītaḥ | viśaḥ | vi | tārīt ||1.69.5||
viśaḥ | yat | ahve | nr̥-bhiḥ | sa-nīḷāḥ / agniḥ | deva-tvā | viśvāni | aśyāḥ ||1.69.6||
nakiḥ | te | etā | vratā | minanti / nr̥-bhyaḥ | yat | ebhyaḥ | śruṣṭim | cakartha ||1.69.7||
tat | tu | te | daṁsaḥ | yat | ahan | samānaiḥ / nr̥-bhiḥ | yat | yuktaḥ | viveḥ | rapāṁsi ||1.69.8||
uṣaḥ | na | jāraḥ | vibhā-vā | usraḥ / sañjñāta-rūpaḥ | ciketat | asmai ||1.69.9||
tmanā | vahantaḥ | duraḥ | vi | r̥ṇvan / navanta | viśve | svaḥ | dr̥śīke ||1.69.10||

vanema | pūrvīḥ | aryaḥ | manīṣā / agniḥ | su-śokaḥ | viśvāni | aśyāḥ ||1.70.1||
ā | daivyāni | vratā | cikitvān / ā | mānuṣasya | janasya | janma ||1.70.2||
garbhaḥ | yaḥ | apām | garbhaḥ | vanānām / garbhaḥ | ca | sthātām | garbhaḥ | carathām ||1.70.3||
adrau | cit | asmai | antaḥ | duroṇe / viśām | na | viśvaḥ | amr̥taḥ | su-ādhīḥ ||1.70.4||
saḥ | hi | kṣapā-vān | agniḥ | rayīṇām / dāśat | yaḥ | asmai | aram | su-uktaiḥ ||1.70.5||
etā | cikitvaḥ | bhūma | ni | pāhi / devānām | janma | martān | ca | vidvān ||1.70.6||
vardhān | yam | pūrvīḥ | kṣapaḥ | vi-rūpāḥ / sthātuḥ | ca | ratham | r̥ta-pravītam ||1.70.7||
arādhi | hotā | svaḥ | ni-sattaḥ / kr̥ṇvan | viśvāni | apāṁsi | satyā ||1.70.8||
goṣu | pra-śastim | vaneṣu | dhiṣe / bharanta | viśve | balim | svaḥ | naḥ ||1.70.9||
vi | tvā | naraḥ | puru-trā | saparyan / pituḥ | na | jivreḥ | vi | vedaḥ | bharanta ||1.70.10||
sādhuḥ | na | gr̥dhnuḥ | astā-iva | śūraḥ / yātā-iva | bhīmaḥ | tveṣaḥ | samat-su ||1.70.11||

upa | pra | jinvan | uśatīḥ | uśantam / patim | na | nityam | janayaḥ | sa-nīḷāḥ || svasāraḥ | śyāvīm | aruṣīm | ajuṣran / citram | ucchantīm | uṣasam | na | gāvaḥ ||1.71.1||
vīḷu | cit | dr̥ḷhā | pitaraḥ | naḥ | ukthaiḥ / adrim | rujan | aṅgirasaḥ | raveṇa || cakruḥ | divaḥ | br̥hataḥ | gātum | asme iti / ahariti | svaḥ | vividuḥ | ketum | usrāḥ ||1.71.2||
dadhan | r̥tam | dhanayan | asya | dhītim / āt | it | aryaḥ | dadhiṣvaḥ | vi-bhr̥trāḥ || atr̥ṣyantīḥ | apasaḥ | yanti | accha / devān | janma | prayasā | vardhayantīḥ ||1.71.3||
mathīt | yat | īm | vi-bhr̥taḥ | mātariśvā / gr̥he-gr̥he | śyetaḥ | jenyaḥ | bhūt || āt | īm | rājñe | na | sahīyase | sacā / san | ā | dūtyam | bhr̥gavāṇaḥ | vivāya ||1.71.4||
mahe | yat | pitre | īm | rasam | dive | kaḥ / ava | tsarat | pr̥śanyaḥ | cikitvān || sr̥jat | astā | dhr̥ṣatā | didyum | asmai / svāyām | devaḥ | duhitari | tviṣim | dhāt ||1.71.5||
sve | ā | yaḥ | tubhyam | dame | ā | vi-bhāti / namaḥ | vā | dāśāt | uśataḥ | anu | dyūn || vardho iti | agne | vayaḥ | asya | dvi-barhāḥ / yāsat | rāyā | sa-ratham | yam | junāsi ||1.71.6||
agnim | viśvāḥ | abhi | pr̥kṣaḥ | sacante / samudram | na | sravataḥ | sapta | yahvīḥ || na | jāmi-bhiḥ | vi | cikite | vayaḥ | naḥ / vidāḥ | deveṣu | pra-matim | cikitvān ||1.71.7||
ā | yat | iṣe | nr̥-patim | tejaḥ | ānaṭ / śuci | retaḥ | ni-siktam | dyauḥ | abhīke || agniḥ | śardham | anavadyam | yuvānam / su-ādhyam | janayat | sūdayat | ca ||1.71.8||
manaḥ | na | yaḥ | adhvanaḥ | sadyaḥ | eti / ekaḥ | satrā | sūraḥ | vasvaḥ | īśe || rājānā | mitrāvaruṇā | supāṇī iti su-pāṇī / goṣu | priyam | amr̥tam | rakṣamāṇā ||1.71.9||
mā | naḥ | agne | sakhyā | pitryāṇi / pra | marṣiṣṭhāḥ | abhi | viduḥ | kaviḥ | san || nabhaḥ | na | rūpam | jarimā | mināti / purā | tasyāḥ | abhi-śasteḥ | adhi | ihi ||1.71.10||

ni | kāvyā | vedhasaḥ | śaśvataḥ | kaḥ / haste | dadhānaḥ | naryā | purūṇi || agniḥ | bhuvat | rayi-patiḥ | rayīṇām / satrā | cakrāṇaḥ | amr̥tāni | viśvā ||1.72.1||
asme iti | vatsam | pari | santam | na | vindan / icchantaḥ | viśve | amr̥tāḥ | amūrāḥ || śrama-yuvaḥ | pada-vyaḥ | dhiyam-dhāḥ / tasthuḥ | pade | parame | cāru | agneḥ ||1.72.2||
tisraḥ | yat | agne | śaradaḥ | tvām | it / śucim | ghr̥tena | śucayaḥ | saparyān || nāmāni | cit | dadhire | yajñiyāni / asūdayanta | tanvaḥ | su-jātāḥ ||1.72.3||
ā | rodasī iti | br̥hatī iti | vevidānāḥ / pra | rudriyā | jabhrire | yajñiyāsaḥ || vidat | martaḥ | nema-dhitā | cikitvān / agnim | pade | parame | tasthi-vāṁsam ||1.72.4||
sam-jānānāḥ | upa | sīdan | abhi-jñu / patnī-vantaḥ | namasyam | namasyanniti namasyan || ririkvāṁsaḥ | tanvaḥ | kr̥ṇvata | svāḥ / sakhā | sakhyuḥ | ni-miṣi | rakṣamāṇāḥ ||1.72.5||
triḥ | sapta | yat | guhyāni | tve iti | it / padā | avidan | ni-hitā | yajñiyāsaḥ || tebhiḥ | rakṣante | amr̥tam | sa-joṣāḥ / paśūn | ca | sthātr̥̄n | caratham | ca | pāhi ||1.72.6||
vidvān | agne | vayunāni | kṣitīnām / vi | ānuṣak | śurudhaḥ | jīvase | dhāḥ || antaḥ-vidvān | adhvanaḥ | deva-yānān / atandraḥ | dūtaḥ | abhavaḥ | haviḥ-vāṭ ||1.72.7||
su-ādhyaḥ | divaḥ | ā | sapta | yahvīḥ / rāyaḥ | duraḥ | vi | r̥ta-jñāḥ | ajānan || vidat | gavyam | saramā | dr̥ḷham | ūrvam / yena | nu | kam | mānuṣī | bhojate | viṭ ||1.72.8||
ā | ye | viśvā | su-apatyāni | tasthuḥ / kr̥ṇvānāsaḥ | amr̥ta-tvāya | gātum || mahnā | mahat-bhiḥ | pr̥thivī | vi | tasthe / mātā | putraiḥ | aditiḥ | dhāyase | veriti veḥ ||1.72.9||
adhi | śriyam | ni | dadhuḥ | cārum | asmin / divaḥ | yat | akṣī iti | amr̥tāḥ | akr̥ṇvan || adha | kṣaranti | sindhavaḥ | na | sr̥ṣṭāḥ / pra | nīcīḥ | agne | aruṣīḥ | ajānan ||1.72.10||

rayiḥ | na | yaḥ | pitr̥-vittaḥ | vayaḥ-dhāḥ / su-pranītiḥ | cikituṣaḥ | na | śāsuḥ || syona-śīḥ | atithiḥ | na | prīṇānaḥ / hotā-iva | sadma | vidhataḥ | vi | tārīt ||1.73.1||
devaḥ | na | yaḥ | savitā | satya-manmā / kratvā | ni-pāti | vr̥janāni | viśvā || puru-praśastaḥ | amatiḥ | na | satyaḥ / ātmā-iva | śevaḥ | didhiṣāyyaḥ | bhūt ||1.73.2||
devaḥ | na | yaḥ | pr̥thivīm | viśva-dhāyāḥ / upa-kṣeti | hita-mitraḥ | na | rājā || puraḥ-sadaḥ | śarma-sadaḥ | na | vīrāḥ / anavadyā | patijuṣṭā-iva | nārī ||1.73.3||
tam | tvā | naraḥ | dame | ā | nityam | iddham / agne | sacanta | kṣitiṣu | dhruvāsu || adhi | dyumnam | ni | dadhuḥ | bhūri | asmin / bhava | viśva-āyuḥ | dharuṇaḥ | rayīṇām ||1.73.4||
vi | pr̥kṣaḥ | agne | magha-vānaḥ | aśyuḥ / vi | sūrayaḥ | dadataḥ | viśvam | āyuḥ || sanema | vājam | sam-itheṣu | aryaḥ / bhāgam | deveṣu | śravase | dadhānāḥ ||1.73.5||
r̥tasya | hi | dhenavaḥ | vāvaśānāḥ / smat-ūdhnīḥ | pīpayanta | dyu-bhaktāḥ || parā-vataḥ | su-matim | bhikṣamāṇāḥ / vi | sindhavaḥ | samayā | sasruḥ | adrim ||1.73.6||
tve | agne | su-matim | bhikṣamāṇāḥ / divi | śravaḥ | dadhire | yajñiyāsaḥ || naktā | ca | cakruḥ | uṣasā | virūpe iti vi-rūpe / kr̥ṣṇam | ca | varṇam | aruṇam | ca | sam | dhuriti dhuḥ ||1.73.7||
yān | rāye | martān | susūdaḥ | agne / te | syāma | magha-vānaḥ | vayam | ca || chāyā-iva | viśvam | bhuvanam | sisakṣi / āpapri-vān | rodasī iti | antarikṣam ||1.73.8||
arvat-bhiḥ | agne | arvataḥ | nr̥-bhiḥ | nr̥̄n / vīraiḥ | vīrān | vanuyāma | tvā-ūtāḥ || īśānāsaḥ | pitr̥-vittasya | rāyaḥ / vi | sūrayaḥ | śata-himāḥ | naḥ | aśyuḥ ||1.73.9||
etā | te | agne | ucathāni | vedhaḥ / juṣṭāni | santu | manase | hr̥de | ca || śakema | rāyaḥ | su-dhuraḥ | yamam | te / adhi | śravaḥ | deva-bhaktam | dadhānāḥ ||1.73.10||

upa-prayantaḥ | adhvaram / mantram | vocema | agnaye || āre | asme iti | ca | śr̥ṇvate ||1.74.1||
yaḥ | snīhitīṣu | pūrvyaḥ / sam-jagmānāsu | kr̥ṣṭiṣu || arakṣat | dāśuṣe | gayam ||1.74.2||
uta | bruvantu | jantavaḥ / ut | agniḥ | vr̥tra-hā | ajani || dhanam-jayaḥ | raṇe-raṇe ||1.74.3||
yasya | dūtaḥ | asi | kṣaye / veṣi | havyāni | vītaye || dasmat | kr̥ṇoṣi | adhvaram ||1.74.4||
tam | it | su-havyam | aṅgiraḥ / su-devam | sahasaḥ | yaho iti || janāḥ | āhuḥ | su-barhiṣam ||1.74.5||
ā | ca | vahāsi | tān | iha / devān | upa | pra-śastaye || havyā | su-candra | vītaye ||1.74.6||
na | yoḥ | upabdiḥ | aśvyaḥ / śr̥ṇve | rathasya | kat | cana || yat | agne | yāsi | dūtyam ||1.74.7||
tvā-ūtaḥ | vājī | ahrayaḥ / abhi | pūrvasmāt | aparaḥ || pra | dāśvān | agne | asthāt ||1.74.8||
uta | dyu-mat | su-vīryam / br̥hat | agne | vivāsasi || devebhyaḥ | deva | dāśuṣe ||1.74.9||

juṣasva | saprathaḥ-tamam / vacaḥ | devapsaraḥ-tamam || havyā | juhvānaḥ | āsani ||1.75.1||
atha | te | aṅgiraḥ-tama / agne | vedhaḥ-tama | priyam || vocema | brahma | sānasi ||1.75.2||
kaḥ | te | jāmiḥ | janānām / agne | kaḥ | dāśu-adhvaraḥ || kaḥ | ha | kasmin | asi | śritaḥ ||1.75.3||
tvam | jāmiḥ | janānām / agne | mitraḥ | asi | priyaḥ || sakhā | sakhi-bhyaḥ | īḍyaḥ ||1.75.4||
yaja | naḥ | mitrāvaruṇā / yaja | devān | r̥tam | br̥hat || agne | yakṣi | svam | damam ||1.75.5||

kā | te | upa-itiḥ | manasaḥ | varāya / bhuvat | agne | śam-tamā | kā | manīṣā || kaḥ | vā | yajñaiḥ | pari | dakṣam | te | āpa / kena | vā | te | manasā | dāśema ||1.76.1||
ā | ihi | agne | iha | hotā | ni | sīda / adabdhaḥ | su | puraḥ-etā | bhava | naḥ || avatām | tvā | rodasī iti | viśvaminve iti viśvam-inve / yaja | mahe | saumanasāya | devān ||1.76.2||
pra | su | viśvān | rakṣasaḥ | dhakṣi | agne / bhava | yajñānām | abhiśasti-pāvā || atha | ā | vaha | soma-patim | hari-bhyām / ātithyam | asmai | cakr̥ma | su-dāvne ||1.76.3||
prajā-vatā | vacasā | vahniḥ | āsā / ā | ca | huve | ni | ca | satsi | iha | devaiḥ || veṣi | hotram | uta | potram | yajatra / bodhi | pra-yantaḥ | janitaḥ | vasūnām ||1.76.4||
yathā | viprasya | manuṣaḥ | haviḥ-bhiḥ / devān | ayajaḥ | kavi-bhiḥ | kaviḥ | san || eva | hotariti | satya-tara | tvam | adya / agne | mandrayā | juhvā | yajasva ||1.76.5||

kathā | dāśema | agnaye | kā | asmai / deva-juṣṭā | ucyate | bhāmine | gīḥ || yaḥ | martyeṣu | amr̥taḥ | r̥ta-vā / hotā | yajiṣṭhaḥ | it | kr̥ṇoti | devān ||1.77.1||
yaḥ | adhvareṣu | śam-tamaḥ | r̥ta-vā / hotā | tam | ūm̐ iti | namaḥ-bhiḥ | ā | kr̥ṇudhvam || agniḥ | yat | veḥ | martāya | devān / saḥ | ca | bodhāti | manasā | yajāti ||1.77.2||
saḥ | hi | kratuḥ | saḥ | maryaḥ | saḥ | sādhuḥ / mitraḥ | na | bhūt | adbhutasya | rathīḥ || tam | medheṣu | prathamam | deva-yantīḥ / viśaḥ | upa | bruvate | dasmam | ārīḥ ||1.77.3||
saḥ | naḥ | nr̥ṇām | nr̥-tamaḥ | riśādāḥ / agniḥ | giraḥ | avasā | vetu | dhītim || tanā | ca | ye | magha-vānaḥ | śaviṣṭhāḥ / vāja-prasūtāḥ | iṣayanta | manma ||1.77.4||
eva | agniḥ | gotamebhiḥ | r̥ta-vā / viprebhiḥ | astoṣṭa | jāta-vedāḥ || saḥ | eṣu | dyumnam | pīpayat | saḥ | vājam / saḥ | puṣṭim | yāti | joṣam | ā | cikitvān ||1.77.5||

abhi | tvā | gotamāḥ | girā / jāta-vedaḥ | vi-carṣaṇe || dyumnaiḥ | abhi | pra | nonumaḥ ||1.78.1||
tam | ūm̐ iti | tvā | gotamaḥ | girā / rāyaḥ-kāmaḥ | duvasyati || dyumnaiḥ | abhi | pra | nonumaḥ ||1.78.2||
tam | ūm̐ iti | tvā | vāja-sātamam / aṅgirasvat | havāmahe || dyumnaiḥ | abhi | pra | nonumaḥ ||1.78.3||
tam | ūm̐ iti | tvā | vr̥trahan-tamam / yaḥ | dasyūn | ava-dhūnuṣe || dyumnaiḥ | abhi | pra | nonumaḥ ||1.78.4||
avocāma | rahūgaṇāḥ / agnaye | madhu-mat | vacaḥ || dyumnaiḥ | abhi | pra | nonumaḥ ||1.78.5||

hiraṇya-keśaḥ | rajasaḥ | vi-sāre / ahiḥ | dhuniḥ | vātaḥ-iva | dhrajīmān || śuci-bhrājāḥ | uṣasaḥ | navedāḥ / yaśasvatīḥ | apasyuvaḥ | na | satyāḥ ||1.79.1||
ā | te | su-parṇāḥ | aminanta | evaiḥ / kr̥ṣṇaḥ | nonāva | vr̥ṣabhaḥ | yadi | idam || śivābhiḥ | na | smayamānābhiḥ | ā | agāt / patanti | mihaḥ | stanayanti | abhrā ||1.79.2||
yat | īm | r̥tasya | payasā | piyānaḥ / nayan | r̥tasya | pathi-bhiḥ | rajiṣṭhaiḥ || aryamā | mitraḥ | varuṇaḥ | pari-jmā / tvacam | pr̥ñcanti | uparasya | yonau ||1.79.3||
agne | vājasya | go-mataḥ / īśānaḥ | sahasaḥ | yaho iti || asme iti | dhehi | jāta-vedaḥ | mahi | śravaḥ ||1.79.4||
saḥ | idhānaḥ | vasuḥ | kaviḥ / agniḥ | īḷenyaḥ | girā || revat | asmabhyam | puru-aṇīka | dīdihi ||1.79.5||
kṣapaḥ | rājan | uta | tmanā / agne | vastoḥ | uta | uṣasaḥ || saḥ | tigma-jambha | rakṣasaḥ | daha | prati ||1.79.6||
ava | naḥ | agne | ūti-bhiḥ / gāyatrasya | pra-bharmaṇi || viśvāsu | dhīṣu | vandya ||1.79.7||
ā | naḥ | agne | rayim | bhara / satrā-saham | vareṇyam || viśvāsu | pr̥t-su | dustaram ||1.79.8||
ā | naḥ | agne | su-cetunā / rayim | viśvāyu-poṣasam || mārḍīkam | dhehi | jīvase ||1.79.9||
pra | pūtāḥ | tigma-śociṣe / vācaḥ | gotama | agnaye || bharasva | sumna-yuḥ | giraḥ ||1.79.10||
yaḥ | naḥ | agne | abhi-dāsati / anti | dūre | padīṣṭa | saḥ || asmākam | it | vr̥dhe | bhava ||1.79.11||
sahasra-akṣaḥ | vi-carṣaṇiḥ / agniḥ | rakṣāṁsi | sedhati || hotā | gr̥ṇīte | ukthyaḥ ||1.79.12||

itthā | hi | some | it | made / brahmā | cakāra | vardhanam || śaviṣṭha | vajrin | ojasā / pr̥thivyāḥ | niḥ | śaśāḥ | ahim / arcan | anu | sva-rājyam ||1.80.1||
saḥ | tvā | amadat | vr̥ṣā | madaḥ / somaḥ | śyena-ābhr̥taḥ | sutaḥ || yena | vr̥tram | niḥ | at-bhyaḥ / jaghantha | vajrin | ojasā / arcan | anu | sva-rājyam ||1.80.2||
pra | ihi | abhi | ihi | dhr̥ṣṇuhi / na | te | vajraḥ | ni | yaṁsate || indra | nr̥mṇam | hi | te | śavaḥ / hanaḥ | vr̥tram | jayāḥ | apaḥ / arcan | anu | sva-rājyam ||1.80.3||
niḥ | indra | bhūmyāḥ | adhi / vr̥tram | jaghantha | niḥ | divaḥ || sr̥ja | marutvatīḥ | ava / jīva-dhanyāḥ | imāḥ | apaḥ / arcan | anu | sva-rājyam ||1.80.4||
indraḥ | vr̥trasya | dodhataḥ / sānum | vajreṇa | hīḷitaḥ || abhi-kramya | ava | jighnate / apaḥ | sarmāya | codayan / arcan | anu | sva-rājyam ||1.80.5||
adhi | sānau | ni | jighnate / vajreṇa | śata-parvaṇā || mandānaḥ | indraḥ | andhasaḥ / sakhi-bhyaḥ | gātum | icchati / arcan | anu | sva-rājyam ||1.80.6||
indra | tubhyam | it | adri-vaḥ / anuttam | vajrin | vīryam || yat | ha | tyam | māyinam | mr̥gam / tam | ūm̐ iti | tvam | māyayā | avadhīḥ / arcan | anu | sva-rājyam ||1.80.7||
vi | te | vajrāsaḥ | asthiran / navatim | nāvyāḥ | anu || mahat | te | indra | vīryam / bāhvoḥ | te | balam | hitam / arcan | anu | sva-rājyam ||1.80.8||
sahasram | sākam | arcata / pari | stobhata | viṁśatiḥ || śatā | enam | anu | anonavuḥ / indrāya | brahma | ut-yatam / arcan | anu | sva-rājyam ||1.80.9||
indraḥ | vr̥trasya | taviṣīm / niḥ | ahan | sahasā | sahaḥ || mahat | tat | asya | pauṁsyam / vr̥tram | jaghanvān | asr̥jat / arcan | anu | sva-rājyam ||1.80.10||
ime iti | cit | tava | manyave / vepete iti | bhiyasā | mahī iti || yat | indra | vajrin | ojasā / vr̥tram | marutvān | avadhīḥ / arcan | anu | sva-rājyam ||1.80.11||
na | vepasā | na | tanyatā / indram | vr̥traḥ | vi | bībhayat || abhi | enam | vajraḥ | āyasaḥ / sahasra-bhr̥ṣṭiḥ | āyāta / arcan | anu | sva-rājyam ||1.80.12||
yat | vr̥tram | tava | ca | aśanim / vajreṇa | sam-ayodhayaḥ || ahim | indra | jighāṁsataḥ / divi | te | badbadhe | śavaḥ / arcan | anu | sva-rājyam ||1.80.13||
abhi-stane | te | adri-vaḥ / yat | sthāḥ | jagat | ca | rejate || tvaṣṭā | cit | tava | manyave / indra | vevijyate | bhiyā / arcan | anu | sva-rājyam ||1.80.14||
nahi | nu | yāt | adhi-imasi / indram | kaḥ | vīryā | paraḥ || tasmin | nr̥mṇam | uta | kratum / devāḥ | ojāṁsi | sam | dadhuḥ / arcan | anu | sva-rājyam ||1.80.15||
yām | atharvā | manuḥ | pitā / dadhyaṅ | dhiyam | atnata || tasmin | brahmāṇi | pūrva-thā / indre | ukthā | sam | agmata / arcan | anu | sva-rājyam ||1.80.16||

indraḥ | madāya | vavr̥dhe / śavase | vr̥tra-hā | nr̥-bhiḥ || tam | it | mahat-su | ājiṣu / uta | īm | arbhe | havāmahe / saḥ | vājeṣu | pra | naḥ | aviṣat ||1.81.1||
asi | hi | vīra | senyaḥ / asi | bhūri | parā-dadiḥ || asi | dabhrasya | cit | vr̥dhaḥ / yajamānāya | śikṣasi / sunvate | bhūri | te | vasu ||1.81.2||
yat | ut-īrate | ājayaḥ / dhr̥ṣṇave | dhīyate | dhanā || yukṣva | mada-cyutā | harī iti / kam | hanaḥ | kam | vasau | dadhaḥ / asmān | indra | vasau | dadhaḥ ||1.81.3||
kratvā | mahān | anu-svadham / bhīmaḥ | ā | vavr̥dhe | śavaḥ || śriye | r̥ṣvaḥ | upākayoḥ / ni | śiprī | hari-vān | dadhe / hastayoḥ | vajram | āyasam ||1.81.4||
ā | paprau | pārthivam | rajaḥ / badbadhe | rocanā | divi || na | tvā-vān | indra | kaḥ | cana / na | jātaḥ | na | janiṣyate / ati | viśvam | vavakṣitha ||1.81.5||
yaḥ | aryaḥ | marta-bhojanam / parā-dadāti | dāśuṣe || indraḥ | asmabhyam | śikṣatu / vi | bhaja | bhūri | te | vasu / bhakṣīya | tava | rādhasaḥ ||1.81.6||
made-made | hi | naḥ | dadiḥ / yūthā | gavām | r̥ju-kratuḥ || sam | gr̥bhāya | puru | śatā / ubhayāhastyā | vasu / śiśīhi | rāyaḥ | ā | bhara ||1.81.7||
mādayasva | sute | sacā / śavase | śūra | rādhase || vidma | hi | tvā | puru-vasum / upa | kāmān | sasr̥jmahe / atha | naḥ | avitā | bhava ||1.81.8||
ete | te | indra | jantavaḥ / viśvam | puṣyanti | vāryam || antaḥ | hi | khyaḥ | janānām / aryaḥ | vedaḥ | adāśuṣām / teṣām | naḥ | vedaḥ | ā | bhara ||1.81.9||

upo iti | su | śr̥ṇuhi | giraḥ / magha-van | mā | atathāḥ-iva || yadā | naḥ | sūnr̥tā-vataḥ / karaḥ | āt | arthayāse | it / yoja | nu | indra | te | harī iti ||1.82.1||
akṣan | amīmadanta | hi / ava | priyāḥ | adhūṣata || astoṣata | sva-bhānavaḥ / viprāḥ | naviṣṭhayā | matī / yoja | nu | indra | te | harī iti ||1.82.2||
su-sandr̥śam | tvā | vayam / magha-van | vandiṣīmahi || pra | nūnam | pūrṇa-vandhuraḥ / stutaḥ | yāhi | vaśān | anu / yoja | nu | indra | te | harī iti ||1.82.3||
saḥ | gha | tam | vr̥ṣaṇam | ratham / adhi | tiṣṭhāti | go-vidam || yaḥ | pātram | hāri-yojanam / pūrṇam | indra | ciketati / yoja | nu | indra | te | harī iti ||1.82.4||
yuktaḥ | te | astu | dakṣiṇaḥ / uta | savyaḥ | śatakrato iti śata-krato || tena | jāyām | upa | priyām / mandānaḥ | yāhi | andhasaḥ / yoja | nu | indra | te | harī iti ||1.82.5||
yunajmi | te | brahmaṇā | keśinā | harī iti / upa | pra | yāhi | dadhiṣe | gabhastyoḥ || ut | tvā | sutāsaḥ | rabhasāḥ | amandiṣuḥ / pūṣaṇ-vān | vajrin | sam | ūm̐ iti | patnyā | amadaḥ ||1.82.6||

aśva-vati | prathamaḥ | goṣu | gaccati / supra-āvīḥ | indra | martyaḥ | tava | ūti-bhiḥ || tam | it | pr̥ṇakṣi | vasunā | bhavīyasā / sindhum | āpaḥ | yathā | abhitaḥ | vi-cetasaḥ ||1.83.1||
āpaḥ | na | devīḥ | upa | yanti | hotriyam / avaḥ | paśyanti | vi-tatam | yathā | rajaḥ || prācaiḥ | devāsaḥ | pra | nayanti | deva-yum / brahma-priyam | joṣayante | varāḥ-iva ||1.83.2||
adhi | dvayoḥ | adadhāḥ | ukthyam | vacaḥ / yata-srucā | mithunā | yā | saparyataḥ || asam-yattaḥ | vrate | te | kṣeti | puṣyati / bhadrā | śaktiḥ | yajamānāya | sunvate ||1.83.3||
āt | aṅgirāḥ | prathamam | dadhire | vayaḥ / iddha-agnayaḥ | śamyā | ye | su-kr̥tyayā || sarvam | paṇeḥ | sam | avindanta | bhojanam / aśva-vantam | go-mantam | ā | paśum | naraḥ ||1.83.4||
yajñaiḥ | atharvā | prathamaḥ | pathaḥ | tate / tataḥ | sūryaḥ | vrata-pāḥ | venaḥ | ā | ajani || ā | gāḥ | ājat | uśanā | kāvyaḥ | sacā / yamasya | jātam | amr̥tam | yajāmahe ||1.83.5||
barhiḥ | vā | yat | su-apatyāya | vr̥jyate / arkaḥ | vā | ślokam | ā-ghoṣate | divi || grāvā | yatra | vadati | kāruḥ | ukthyaḥ / tasya | it | indraḥ | abhi-pitveṣu | raṇyati ||1.83.6||

asāvi | somaḥ | indra | te / śaviṣṭha | dhr̥ṣṇo iti | ā | gahi || ā | tvā | pr̥ṇaktu | indriyam / rajaḥ | sūryaḥ | na | raśmi-bhiḥ ||1.84.1||
indram | it | harī iti | vahataḥ / apratidhr̥ṣṭa-śavasam || r̥ṣīṇām | ca | stutīḥ | upa / yajñam | ca | mānuṣāṇām ||1.84.2||
ā | tiṣṭha | vr̥tra-han | ratham / yuktā | te | brahmaṇā | harī iti || arvācīnam | su | te | manaḥ / grāvā | kr̥ṇotu | vagnunā ||1.84.3||
imam | indra | sutam | piba / jyeṣṭham | amartyam | madam || śukrasya | tvā | abhi | akṣaran / dhārāḥ | r̥tasya | sādane ||1.84.4||
indrāya | nūnam | arcata / ukthāni | ca | bravītana || sutāḥ | amatsuḥ | indavaḥ / jyeṣṭham | namasyata | sahaḥ ||1.84.5||
nakiḥ | tvat | rathi-taraḥ / harī iti | yat | indra | yacchase || nakiḥ | tvā | anu | majmanā / nakiḥ | su-aśvaḥ | ānaśe ||1.84.6||
yaḥ | ekaḥ | it | vi-dayate / vasu | martāya | dāśuṣe || īśānaḥ | aprati-skutaḥ | indraḥ | aṅga ||1.84.7||
kadā | martam | arādhasam / padā | kṣumpam-iva | sphurat || kadā | naḥ | śuśravat | giraḥ | indraḥ | aṅga ||1.84.8||
yaḥ | cit | hi | tvā | bahu-bhyaḥ | ā / suta-vān | ā-vivāsati || ugram | tat | patyate | śavaḥ | indraḥ | aṅga ||1.84.9||
svādoḥ | itthā | viṣu-vataḥ / madhvaḥ | pibanti | gauryaḥ || yāḥ | indreṇa | sa-yāvarīḥ / vr̥ṣṇā | madanti | śobhase / vasvīḥ | anu | sva-rājyam ||1.84.10||
tāḥ | asya | pr̥śana-yuvaḥ / somam | śrīṇanti | pr̥śnayaḥ || priyāḥ | indrasya | dhenavaḥ / vajram | hinvanti | sāyakam / vasvīḥ | anu | sva-rājyam ||1.84.11||
tāḥ | asya | namasā | sahaḥ / saparyanti | pra-cetasaḥ || vratāni | asya | saścire / purūṇi | pūrva-cittaye / vasvīḥ | anu | sva-rājyam ||1.84.12||
indraḥ | dadhīcaḥ | astha-bhiḥ / vr̥trāṇi | aprati-skutaḥ || jaghāna | navatīḥ | nava ||1.84.13||
icchan | aśvasya | yat | śiraḥ / parvateṣu | apa-śritam || tat | vidat | śaryaṇā-vati ||1.84.14||
atra | aha | goḥ | amanvata / nāma | tvaṣṭuḥ | apīcyam || itthā | candramasaḥ | gr̥he ||1.84.15||
kaḥ | adya | yuṅkte | dhuri | gāḥ | r̥tasya / śimī-vataḥ | bhāminaḥ | duḥ-hr̥ṇāyūn || āsan-iṣūn | hatsu-asaḥ | mayaḥ-bhūn / yaḥ | eṣām | bhr̥tyām | r̥ṇadhat | saḥ | jīvāt ||1.84.16||
kaḥ | īṣate | tujyate | kaḥ | bibhāya / kaḥ | maṁsate | santam | indram | kaḥ | anti || kaḥ | tokāya | kaḥ | ibhāya | uta | rāye / adhi | bravat | tanve | kaḥ | janāya ||1.84.17||
kaḥ | agnim | īṭṭe | haviṣā | ghr̥tena / srucā | yajātai | r̥tu-bhiḥ | dhruvebhiḥ || kasmai | devāḥ | ā | vahān | āśu | homa / kaḥ | maṁsate | vīti-hotraḥ | su-devaḥ ||1.84.18||
tvam | aṅga | pra | śaṁsiṣaḥ / devaḥ | śaviṣṭha | martyam || na | tvat | anyaḥ | magha-van | asti | marḍitā / indra | bravīmi | te | vacaḥ ||1.84.19||
mā | te | rādhāṁsi | mā | te | ūtayaḥ | vaso iti / asmān | kadā | cana | dabhan || viśvā | ca | naḥ | upa-mimīhi | mānuṣa / vasūni | carṣaṇi-bhyaḥ | ā ||1.84.20||

pra | ye | śumbhante | janayaḥ | na | saptayaḥ / yāman | rudrasya | sūnavaḥ | su-daṁsasaḥ || rodasī iti | hi | marutaḥ | cakrire | vr̥dhe / madanti | vīrāḥ | vidatheṣu | ghr̥ṣvayaḥ ||1.85.1||
te | ukṣitāsaḥ | mahimānam | āśata / divi | rudrāsaḥ | adhi | cakrire | sadaḥ || arcantaḥ | arkam | janayantaḥ | indriyam / adhi | śriyaḥ | dadhire | pr̥śni-mātaraḥ ||1.85.2||
go-mātaraḥ | yat | śubhayante | añji-bhiḥ / tanūṣu | śubhrāḥ | dadhire | virukmataḥ || bādhante | viśvam | abhi-mātinam | apa / vartmāni | eṣām | anu | rīyate | ghr̥tam ||1.85.3||
vi | ye | bhrājante | su-makhāsaḥ | r̥ṣṭi-bhiḥ / pra-cyavayantaḥ | acyutā | cit | ojasā || manaḥ-juvaḥ | yat | marutaḥ | ratheṣu | ā / vr̥ṣa-vrātāsaḥ | pr̥ṣatīḥ | ayugdhvam ||1.85.4||
pra | yat | ratheṣu | pr̥ṣatīḥ | ayugdhvam / vāje | adrim | marutaḥ | raṁhayantaḥ || uta | aruṣasya | vi | syanti | dhārāḥ / carma-iva | uda-bhiḥ | vi | undanti | bhūma ||1.85.5||
ā | vaḥ | vahantu | saptayaḥ | raghu-syadaḥ / raghu-patvānaḥ | pra | jigāta | bāhu-bhiḥ || sīdata | ā | barhiḥ | uru | vaḥ | sadaḥ | kr̥tam / mādayadhvam | marutaḥ | madhvaḥ | andhasaḥ ||1.85.6||
te | avardhanta | sva-tavasaḥ | mahi-tvanā | ā / nākam | tasthuḥ | uru | cakrire | sadaḥ || viṣṇuḥ | yat | ha | āvat | vr̥ṣaṇam | mada-cyutam / vayaḥ | na | sīdan | adhi | barhiṣi | priye ||1.85.7||
śūrāḥ-iva | it | yuyudhayaḥ | na | jagmayaḥ / śravasyavaḥ | na | pr̥tanāsu | yetire || bhayante | viśvā | bhuvanā | marut-bhyaḥ / rājānaḥ-iva | tveṣa-saṁdr̥śaḥ | naraḥ ||1.85.8||
tvaṣṭā | yat | vajram | su-kr̥tam | hiraṇyayam / sahasra-bhr̥ṣṭim | su-apāḥ | avartayat || dhatte | indraḥ | nari | apāṁsi | kartave / ahan | vr̥tram | niḥ | apām | aubjat | arṇavam ||1.85.9||
ūrdhvam | nunudre | avatam | te | ojasā / dadr̥hāṇam | cit | bibhiduḥ | vi | parvatam || dhamantaḥ | vāṇam | marutaḥ | su-dānavaḥ / made | somasya | raṇyāni | cakrire ||1.85.10||
jihmam | nunudre | avatam | tayā | diśā / asiñcan | utsam | gotamāya | tr̥ṣṇa-je || ā | gacchanti | īm | avasā | citra-bhānavaḥ / kāmam | viprasya | tarpayanta | dhāma-bhiḥ ||1.85.11||
yā | vaḥ | śarma | śaśamānāya | santi / tri-dhātūni | dāśuṣe | yacchata | adhi || asmabhyam | tāni | marutaḥ | vi | yanta / rayim | naḥ | dhatta | vr̥ṣaṇaḥ | su-vīram ||1.85.12||

marutaḥ | yasya | hi | kṣaye | pātha | divaḥ | vi-mahasaḥ || saḥ | su-gopātamaḥ | janaḥ ||1.86.1||
yajñaiḥ | vā | yajña-vāhasaḥ | viprasya | vā | matīnām || marutaḥ | śr̥ṇuta | havam ||1.86.2||
uta | vā | yasya | vājinaḥ / anu | vipram | atakṣata || saḥ | gantā | go-mati | vraje ||1.86.3||
asya | vīrasya | barhiṣi | sutaḥ | somaḥ | diviṣṭiṣu || uktham | madaḥ | ca | śasyate ||1.86.4||
asya | śroṣantu | ā | bhuvaḥ / viśvāḥ | yaḥ | carṣaṇīḥ | abhi || sūram | cit | sasruṣīḥ | iṣaḥ ||1.86.5||
pūrvībhiḥ | hi | dadāśima / śarat-bhiḥ | marutaḥ | vayam || avaḥ-bhiḥ | carṣaṇīnām ||1.86.6||
su-bhagaḥ | saḥ | pra-yajyavaḥ / marutaḥ | astu | martyaḥ || yasya | prayāṁsi | parṣatha ||1.86.7||
śaśamānasya | vā | naraḥ / svedasya | satya-śavasaḥ || vida | kāmasya | venataḥ ||1.86.8||
yūyam | tat | satya-śavasaḥ / āviḥ | karta | mahi-tvanā || vidhyata | vi-dyutā | rakṣaḥ ||1.86.9||
gūhata | guhyam | tamaḥ / vi | yāta | viśvam | atriṇam || jyotiḥ | karta | yat | uśmasi ||1.86.10||

pra-tvakṣasaḥ | pra-tavasaḥ | vi-rapśinaḥ / anānatāḥ | avithurāḥ | r̥jīṣiṇaḥ || juṣṭa-tamāsaḥ | nr̥-tamāsaḥ | añji-bhiḥ / vi | ānajre | ke | cit | usrā-iva | str̥-bhiḥ ||1.87.1||
upa-hvareṣu | yat | acidhvam | yayim / vayaḥ-iva | marutaḥ | kena | cit | pathā || ścotanti | kośāḥ | upa | vaḥ | ratheṣu | ā / ghr̥tam | ukṣata | madhu-varṇam | arcate ||1.87.2||
pra | eṣām | ajmeṣu | vithurā-iva | rejate / bhūmiḥ | yāmeṣu | yat | ha | yuñjate | śubhe || te | krīḷaya ḥ | dhunayaḥ | bhrājat-r̥ṣṭayaḥ / svayam | mahi-tvam | panayanta | dhūtayaḥ ||1.87.3||
saḥ | hi | sva-sr̥t | pr̥ṣat-aśvaḥ | yuvā | gaṇaḥ / ayā | īśānaḥ | taviṣībhiḥ | ā-vr̥taḥ || asi | satyaḥ | r̥ṇa-yāvā | anedyaḥ / asyāḥ | dhiyaḥ | pra-avitā | atha | vr̥ṣā | gaṇaḥ ||1.87.4||
pituḥ | pratnasya | janmanā | vadāmasi / somasya | jihvā | pra | jigāti | cakṣasā || yat | īm | indram | śami | r̥kvāṇaḥ | āśata | āt / it | nāmāni | yajñiyāni | dadhire ||1.87.5||
śriyase | kam | bhānu-bhiḥ | sam | mimikṣire / te | raśmi-bhiḥ | te | r̥kva-bhiḥ | su-khādayaḥ || te | vāśī-mantaḥ | iṣmiṇaḥ | abhīravaḥ / vidre | priyasya | mārutasya | dhāmnaḥ ||1.87.6||

ā | vidyunmat-bhiḥ | marutaḥ | su-arkaiḥ / rathebhiḥ | yāta | r̥ṣṭimat-bhiḥ | aśva-parṇaiḥ || ā | varṣiṣṭhayā | naḥ | iṣā / vayaḥ | na | paptata | su-māyāḥ ||1.88.1||
te | aruṇebhiḥ | varam | ā | piśaṅgaiḥ / śubhe | kam | yānti | rathatūḥ-bhiḥ | aśvaiḥ || rukmaḥ | na | citraḥ | svadhiti-vān / pavyā | rathasya | jaṅghananta | bhūma ||1.88.2||
śriye | kam | vaḥ | adhi | tanūṣu | vāśīḥ / medhā | vanā | na | kr̥ṇavante | ūrdhvā || yuṣmabhyam | kam | marutaḥ | su-jātāḥ / tuvi-dyumnāsaḥ | dhanayante | adrim ||1.88.3||
ahāni | gr̥dhrāḥ | pari | ā | vaḥ | ā | aguḥ / imām | dhiyam | vārkāryām | ca | devīm || brahma | kr̥ṇvantaḥ | gotamāsaḥ | arkaiḥ / ūrdhvam | nunudre | utsa-dhim | pibadhyai ||1.88.4||
etat | tyat | na | yojanam | aceti / sasvaḥ | ha | yat | marutaḥ | gotamaḥ | vaḥ || paśyan | hiraṇya-cakrān | ayaḥ-daṁṣṭrān / vi-dhāvataḥ | varāhūn ||1.88.5||
eṣā | syā | vaḥ | marutaḥ | anu-bhartrī / prati | stobhati | vāghataḥ | na | vāṇī || astobhayat | vr̥thā | āsām / anu | svadhām | gabhastyoḥ ||1.88.6||

ā | naḥ | bhadrāḥ | kratavaḥ | yantu | viśvataḥ / adabdhāsaḥ | apari-itāsaḥ | ut-bhidaḥ || devāḥ | naḥ | yathā | sadam | it | vr̥dhe | asan / apra-āyuvaḥ | rakṣitāraḥ | dive-dive ||1.89.1||
devānām | bhadrā | su-matiḥ | r̥ju-yatām / devānām | rātiḥ | abhi | naḥ | ni | vartatām || devānām | sakhyam | upa | sedima | vayam / devāḥ | naḥ | āyuḥ | pra | tirantu | jīvase ||1.89.2||
tān | pūrvayā | ni-vidā | hūmahe | vayam / bhagam | mitram | aditim | dakṣam | asridham || aryamaṇam | varuṇam | somam | aśvinā / sarasvatī | naḥ | su-bhagā | mayaḥ | karat ||1.89.3||
tat | naḥ | vātaḥ | mayaḥ-bhu | vātu | bheṣajam / tat | mātā | pr̥thivī | tat | pitā | dyauḥ || tat | grāvāṇaḥ | soma-sutaḥ | mayaḥ-bhuvaḥ / tat | aśvinā | śr̥ṇutam | dhiṣṇyā | yuvam ||1.89.4||
tam | īśānam | jagataḥ | tasthuṣaḥ | patim / dhiyam-jinvam | avase | hūmahe | vayam || pūṣā | naḥ | yathā | vedasām | asat | vr̥dhe / rakṣitā | pāyuḥ | adabdhaḥ | svastaye ||1.89.5||
svasti | naḥ | indraḥ | vr̥ddha-śravāḥ / svasti | naḥ | pūṣā | viśva-vedāḥ || svasti | naḥ | tārkṣyaḥ | ariṣṭa-nemiḥ / svasti | naḥ | br̥haspatiḥ | dadhātu ||1.89.6||
pr̥ṣat-aśvāḥ | marutaḥ | pr̥śni-mātaraḥ / śubham-yāvānaḥ | vidatheṣu | jagmayaḥ || agni-jihvāḥ | manavaḥ | sūra-cakṣasaḥ / viśve | naḥ | devāḥ | avasā | ā | gaman | iha ||1.89.7||
bhadram | karṇebhiḥ | śr̥ṇuyāma | devāḥ / bhadram | paśyema | akṣa-bhiḥ | yajatrāḥ || sthiraiḥ | aṅgaiḥ | tustu-vāṁsaḥ | tanūbhiḥ / vi | aśema | deva-hitam | yat | āyuḥ ||1.89.8||
śatam | it | nu | śaradaḥ | anti | devāḥ / yatra | naḥ | cakra | jarasam | tanūnām || putrāsaḥ | yatra | pitaraḥ | bhavanti / mā | naḥ | madhyā | ririṣata | āyuḥ | gantoḥ ||1.89.9||
aditiḥ | dyauḥ | aditiḥ | antarikṣam / aditiḥ | mātā | saḥ | pitā | saḥ | putraḥ || viśve | devāḥ | aditiḥ | pañca | janāḥ / aditiḥ | jātam | aditiḥ | jani-tvam ||1.89.10||

r̥ju-nītī | naḥ | varuṇaḥ / mitraḥ | nayatu | vidvān || aryamā | devaiḥ | sa-joṣāḥ ||1.90.1||
te | hi | vasvaḥ | vasavānāḥ / te | apra-mūrāḥ | mahaḥ-bhiḥ || vratā | rakṣante | viśvāhā ||1.90.2||
te | asmabhyam | śarma | yaṁsan / amr̥tāḥ | martyebhyaḥ || bādhamānāḥ | apa | dviṣaḥ ||1.90.3||
vi | naḥ | pathaḥ | suvitāya / ciyantu | indraḥ | marutaḥ || pūṣā | bhagaḥ | vandyāsaḥ ||1.90.4||
uta | naḥ | dhiyaḥ | go-agrāḥ / pūṣan | viṣṇo iti | eva-yāvaḥ || karta | naḥ | svasti-mataḥ ||1.90.5||
madhu | vātāḥ | r̥ta-yate / madhu | kṣaranti | sindhavaḥ || mādhvīḥ | naḥ | santu | oṣadhīḥ ||1.90.6||
madhu | naktam | uta | uṣasaḥ / madhu-mat | pārthivam | rajaḥ || madhu | dyauḥ | astu | naḥ | pitā ||1.90.7||
madhu-mān | naḥ | vanaspatiḥ / madhu-mān | astu | sūryaḥ || mādhvīḥ | gāvaḥ | bhavantu | naḥ ||1.90.8||
śam | naḥ | mitraḥ | śam | varuṇaḥ / śam | naḥ | bhavatu | aryamā || śam | naḥ | indraḥ | br̥haspatiḥ / śam | naḥ | viṣṇuḥ | uru-kramaḥ ||1.90.9||

tvam | soma | pra | cikitaḥ | manīṣā / tvam | rajiṣṭham | anu | neṣi | panthām || tava | pra-nītī | pitaraḥ | naḥ | indo iti / deveṣu | ratnam | abhajanta | dhīrāḥ ||1.91.1||
tvam | soma | kratu-bhiḥ | su-kratuḥ | bhūḥ / tvam | dakṣaiḥ | su-dakṣaḥ | viśva-vedāḥ || tvam | vr̥ṣā | vr̥ṣa-tvebhiḥ | mahi-tvā / dyumnebhiḥ | dyumnī | abhavaḥ | nr̥-cakṣāḥ ||1.91.2||
rājñaḥ | nu | te | varuṇasya | vratāni / br̥hat | gabhīram | tava | soma | dhāma || śuciḥ | tvam | asi | priyaḥ | na | mitraḥ / dakṣāyyaḥ | aryamā-iva | asi | soma ||1.91.3||
yā | te | dhāmāni | divi | yā | pr̥thivyām / yā | parvateṣu | oṣadhīṣu | ap-su || tebhiḥ | naḥ | viśvaiḥ | su-manāḥ | aheḷan / rājan | soma | prati | havyā | gr̥bhāya ||1.91.4||
tvam | soma | asi | sat-patiḥ / tvam | rājā | uta | vr̥tra-hā || tvam | bhadraḥ | asi | kratuḥ ||1.91.5||
tvam | ca | soma | naḥ | vaśaḥ / jīvātum | na | marāmahe || priya-stotraḥ | vanaspatiḥ ||1.91.6||
tvam | soma | mahe | bhagam / tvam | yūne | r̥ta-yate || dakṣam | dadhāsi | jīvase ||1.91.7||
tvam | naḥ | soma | viśvataḥ / rakṣa | rājan | agha-yataḥ || na | riṣyet | tvā-vataḥ | sakhā ||1.91.8||
soma | yāḥ | te | mayaḥ-bhuvaḥ / ūtayaḥ | santi | dāśuṣe || tābhiḥ | naḥ | avitā | bhava ||1.91.9||
imam | yajñam | idam | vacaḥ / jujuṣāṇaḥ | upa-āgahi || soma | tvam | naḥ | vr̥dhe | bhava ||1.91.10||
soma | gīḥ-bhiḥ | tvā | vayam / vardhayāmaḥ | vacaḥ-vidaḥ || su-mr̥ḷīkaḥ | naḥ | ā | viśa ||1.91.11||
gaya-sphānaḥ | amīva-hā / vasu-vit | puṣṭi-vardhanaḥ || su-mitraḥ | soma | naḥ | bhava ||1.91.12||
soma | rarandhi | naḥ | hr̥di / gāvaḥ | na | yavaseṣu | ā || maryaḥ-iva | sve | okye ||1.91.13||
yaḥ | soma | sakhye | tava / raraṇat | deva | martyaḥ || tam | dakṣaḥ | sacate | kaviḥ ||1.91.14||
uruṣya | naḥ | abhi-śasteḥ / soma | ni | pāhi | aṁhasaḥ || sakhā | su-śevaḥ | edhi | naḥ ||1.91.15||
ā | pyāyasva | sam | etu | te / viśvataḥ | soma | vr̥ṣṇyam || bhava | vājasya | sam-gathe ||1.91.16||
ā | pyāyasva | madin-tama / soma | viśvebhiḥ | aṁśu-bhiḥ || bhava | naḥ | suśravaḥ-tamaḥ | sakhā | vr̥dhe ||1.91.17||
sam | te | payāṁsi | sam | ūm̐ iti | yantu | vājāḥ / sam | vr̥ṣṇyāni | abhimāti-sahaḥ || ā-pyāyamānaḥ | amr̥tāya | soma / divi | śravāṁsi | ut-tamāni | dhiṣva ||1.91.18||
yā | te | dhāmāni | haviṣā | yajanti / tā | te | viśvā | pari-bhūḥ | astu | yajñam || gaya-sphānaḥ | pra-taraṇaḥ | su-vīraḥ / avīra-hā | pra | cara | soma | duryān ||1.91.19||
somaḥ | dhenum | somaḥ | arvantam | āśum / somaḥ | vīram | karmaṇyam | dadāti || sadanyam | vidathyam | sabheyam / pitr̥-śravaṇam | yaḥ | dadāśat | asmai ||1.91.20||
aṣāḷham | yut-su | pr̥tanāsu | paprim / svaḥ-sām | apsām | vr̥janasya | gopām || bhareṣu-jām | su-kṣitim | su-śravasam / jayantam | tvām | anu | madema | soma ||1.91.21||
tvam | imāḥ | oṣadhīḥ | soma | viśvāḥ / tvam | apaḥ | ajanayaḥ | tvam | gāḥ || tvam | ā | tatantha | uru | antarikṣam / tvam | jyotiṣā | vi | tamaḥ | vavartha ||1.91.22||
devena | naḥ | manasā | deva | soma / rāyaḥ | bhāgam | sahasā-van | abhi | yudhya || mā | tvā | ā | tanat | īśiṣe | vīryasya / ubhayebhyaḥ | pra | cikitsa | go-iṣṭau ||1.91.23||

etāḥ | ūm̐ iti | tyāḥ | uṣasaḥ | ketum | akrata / pūrve | ardhe | rajasaḥ | bhānum | añjate || niḥ-kr̥ṇvānāḥ | āyudhāni-iva | dhr̥ṣṇavaḥ / prati | gāvaḥ | aruṣīḥ | yanti | mātaraḥ ||1.92.1||
ut | apaptan | aruṇāḥ | bhānavaḥ | vr̥thā / su-āyujaḥ | aruṣīḥ | gāḥ | ayukṣata || akran | uṣasaḥ | vayunāni | pūrva-thā / ruśantam | bhānum | aruṣīḥ | aśiśrayuḥ ||1.92.2||
arcanti | nārīḥ | apasaḥ | na | viṣṭi-bhiḥ / samānena | yojanena | ā | parā-vataḥ || iṣam | vahantīḥ | su-kr̥te | su-dānave / viśvā | it | aha | yajamānāya | sunvate ||1.92.3||
adhi | peśāṁsi | vapate | nr̥tūḥ-iva / apa | ūrṇute | vakṣaḥ | usrā-iva | barjaham || jyotiḥ | viśvasmai | bhuvanāya | kr̥ṇvatī / gāvaḥ | na | vrajam | vi | uṣāḥ | āvarityāvaḥ | tamaḥ ||1.92.4||
prati | arciḥ | ruśat | asyāḥ | adarśi / vi | tiṣṭhate | bādhate | kr̥ṣṇam | abhvam || svarum | na | peśaḥ | vidatheṣu | añjan / citram | divaḥ | duhitā | bhānum | aśret ||1.92.5||
atāriṣma | tamasaḥ | pāram | asya / uṣāḥ | ucchantī | vayunā | kr̥ṇoti || śriye | chandaḥ | na | smayate | vi-bhātī / su-pratīkā | saumanasāya | ajīgariti ||1.92.6||
bhāsvatī | netrī | sūnr̥tānām / divaḥ | stave | duhitā | gotamebhiḥ || prajā-vataḥ | nr̥-vataḥ | aśva-budhyān / uṣaḥ | go-agrān | upa | māsi | vājān ||1.92.7||
uṣaḥ | tam | aśyām | yaśasam | su-vīram / dāsa-pravargam | rayim | aśva-budhyam || su-daṁsasā | śravasā | yā | vi-bhāsi / vāja-prasūtā | su-bhage | br̥hantam ||1.92.8||
viśvāni | devī | bhuvanā | abhi-cakṣya / pratīcī | cakṣuḥ | urviyā | vi | bhāti || viśvam | jīvam | carase | bodhayantī / viśvasya | vācam | avidat | manāyoḥ ||1.92.9||
punaḥ-punaḥ | jāyamānā | purāṇī / samānam | varṇam | abhi | śumbhamānā || śvaghnī-iva | kr̥tnuḥ | vijaḥ | ā-minānā / martasya | devī | jarayantī | āyuḥ ||1.92.10||
vi-ūrṇvatī | divaḥ | antān | abodhi / apa | svasāram | sanutaḥ | yuyoti || pra-minatī | manuṣyā | yugāni / yoṣā | jārasya | cakṣasā | vi | bhāti ||1.92.11||
paśūn | na | citrā | su-bhagā | prathānā / sindhuḥ | na | kṣodaḥ | urviyā | vi | aśvait || aminatī | daivyāni | vratāni / sūryasya | ceti | raśmi-bhiḥ | dr̥śānā ||1.92.12||
uṣaḥ | tat | citram | ā | bhara / asmabhyam | vājinī-vati || yena | tokam | ca | tanayam | ca | dhāmahe ||1.92.13||
uṣaḥ | adya | iha | go-mati / aśva-vati | vibhā-vari || revat | asme iti | vi | uccha | sūnr̥tā-vati ||1.92.14||
yukṣva | hi | vājinī-vati / aśvān | adya | aruṇān | uṣaḥ || atha | naḥ | viśvā | saubhagāni | ā | vaha ||1.92.15||
aśvinā | vartiḥ | asmat | ā / go-mat | dasrā | hiraṇya-vat || arvāk | ratham | sa-manasā | ni | yacchatam ||1.92.16||
yau | itthā | ślokam | ā | divaḥ / jyotiḥ | janāya | cakrathuḥ || ā | naḥ | ūrjam | vahatam | aśvinā | yuvam ||1.92.17||
ā | iha | devā | mayaḥ-bhuvā / dasrā | hiraṇyavartanī iti hiraṇya-vartanī || uṣaḥ-budhaḥ | vahantu | soma-pītaye ||1.92.18||

agnīṣomau | imam | su | me / śr̥ṇutam | vr̥ṣaṇā | havam || prati | su-uktāni | haryatam / bhavatam | dāśuṣe | mayaḥ ||1.93.1||
agnīṣomā | yaḥ | adya | vām / idam | vacaḥ | saparyati || tasmai | dhattam | su-vīryam / gavām | poṣam | su-aśvyam ||1.93.2||
agnīṣomā | yaḥ | ā-hutim / yaḥ | vām | dāśāt | haviḥ-kr̥tim || saḥ | pra-jayā | su-vīryam / viśvam | āyuḥ | vi | aśnavat ||1.93.3||
agnīṣomā | ceti | tat | vīryam | vām / yat | amuṣṇītam | avasam | paṇim | gāḥ || ava | atiratam | br̥sayasya | śeṣaḥ / avindatam | jyotiḥ | ekam | bahu-bhyaḥ ||1.93.4||
yuvam | etāni | divi | rocanāni / agniḥ | ca | soma | sakratū iti sa-kratū | adhattam || yuvam | sindhūn | abhi-śasteḥ | avadyāt / agnīṣomau | amuñcatam | gr̥bhītān ||1.93.5||
ā | anyam | divaḥ | mātariśvā | jabhāra / amathnāt | anyam | pari | śyenaḥ | adreḥ || agnīṣomā | brahmaṇā | vavr̥dhānā / urum | yajñāya | cakrathuḥ | ūm̐ iti | lokam ||1.93.6||
agnīṣomā | haviṣaḥ | pra-sthitasya / vītam | haryatam | vr̥ṣaṇā | juṣethām || su-śarmāṇā | su-avasā | hi | bhūtam / atha | dhattam | yajamānāya | śam | yoḥ ||1.93.7||
yaḥ | agnīṣomā | haviṣā | saparyāt / devadrīcā | manasā | yaḥ | ghr̥tena || tasya | vratam | rakṣatam | pātam | aṁhasaḥ / viśe | janāya | mahi | śarma | yacchatam ||1.93.8||
agnīṣomā | sa-vedasā / sahūtī iti sa-hūtī | vanatam | giraḥ || sam | deva-trā | babhūvathuḥ ||1.93.9||
agnīṣomau | anena | vām / yaḥ | vām | ghr̥tena | dāśati || tasmai | dīdayatam | br̥hat ||1.93.10||
agnīṣomau | imāni | naḥ / yuvam | havyā | jujoṣatam || ā | yātam | upa | naḥ | sacā ||1.93.11||
agnīṣomā | pipr̥tam | arvataḥ | naḥ / ā | pyāyantām | usriyāḥ | havya-sūdaḥ || asme iti | balāni | maghavat-su | dhattam / kr̥ṇutam | naḥ | adhvaram | śruṣṭi-mantam ||1.93.12||

imam | stomam | arhate | jāta-vedase / ratham-iva | sam | mahema | manīṣayā || bhadrā | hi | naḥ | pra-matiḥ | asya | sam-sadi / agne | sakhye | mā | riṣāma | vayam | tava ||1.94.1||
yasmai | tvam | ā-yajase | saḥ | sādhati / anarvā | kṣeti | dadhate | su-vīryam || saḥ | tūtāva | na | enam | aśnoti | aṁhatiḥ / agne | sakhye | mā | riṣāma | vayam | tava ||1.94.2||
śakema | tvā | sam-idham | sādhaya | dhiyaḥ / tve iti | devāḥ | haviḥ | adanti | ā-hutam || tvam | ādityān | ā | vaha | tān | hi | uśmasi / agne | sakhye | mā | riṣāma | vayam | tava ||1.94.3||
bharāma | idhmam | kr̥ṇavāma | havīṁṣi | te / citayantaḥ | parvaṇā-parvaṇā | vayam || jīvātave | pra-taram | sādhaya | dhiyaḥ / agne | sakhye | mā | riṣāma | vayam | tava ||1.94.4||
viśām | gopāḥ | asya | caranti | jantavaḥ / dvi-pat | ca | yat | uta | catuḥ-pat | aktu-bhiḥ || citraḥ | pra-ketaḥ | uṣasaḥ | mahān | asi / agne | sakhye | mā | riṣāma | vayam | tava ||1.94.5||
tvam | adhvaryuḥ | uta | hotā | asi | pūrvyaḥ / pra-śāstā | potā | januṣā | puraḥ-hitaḥ || viśvā | vidvān | ārtvijyā | dhīra | puṣyasi / agne | sakhye | mā | riṣāma | vayam | tava ||1.94.6||
yaḥ | viśvataḥ | su-pratīkaḥ | sa-dr̥ṅ | asi / dūre | cit | san | taḷit-iva | ati | rocase || rātryāḥ | cit | andhaḥ | ati | deva | paśyasi / agne | sakhye | mā | riṣāma | vayam | tava ||1.94.7||
pūrvaḥ | devāḥ | bhavatu | sunvataḥ | rathaḥ / asmākam | śaṁsaḥ | abhi | astu | duḥ-dhyaḥ || tat | ā | jānīta | uta | puṣyata | vacaḥ / agne | sakhye | mā | riṣāma | vayam | tava ||1.94.8||
vadhaiḥ | duḥ-śaṁsān | apa | duḥ-dhyaḥ | jahi / dūre | vā | ye | anti | vā | ke | cit | atriṇaḥ || atha | yajñāya | gr̥ṇate | su-gam | kr̥dhi / agne | sakhye | mā | riṣāma | vayam | tava ||1.94.9||
yat | ayukthāḥ | aruṣā | rohitā | rathe / vāta-jūtā | vr̥ṣabhasya-iva | te | ravaḥ || āt | invasi | vaninaḥ | dhūma-ketunā / agne | sakhye | mā | riṣāma | vayam | tava ||1.94.10||
adha | svanāt | uta | bibhyuḥ | patatriṇaḥ / drapsāḥ | yat | te | yavasa-adaḥ | vi | asthiran || su-gam | tat | te | tāvakebhyaḥ | rathebhyaḥ / agne | sakhye | mā | riṣāma | vayam | tava ||1.94.11||
ayam | mitrasya | varuṇasya | dhāyase / ava-yātām | marutām | heḷaḥ | adbhutaḥ || mr̥ḷa | su | naḥ | bhūtu | eṣām | manaḥ | punaḥ / agne | sakhye | mā | riṣāma | vayam | tava ||1.94.12||
devaḥ | devānām | asi | mitraḥ | adbhutaḥ / vasuḥ | vasūnām | asi | cāruḥ | adhvare || śarman | syāma | tava | saprathaḥ-tame / agne | sakhye | mā | riṣāma | vayam | tava ||1.94.13||
tat | te | bhadram | yat | sam-iddhaḥ | sve | dame / soma-āhutaḥ | jarase | mr̥ḷayat-tamaḥ || dadhāsi | ratnam | draviṇam | ca | dāśuṣe / agne | sakhye | mā | riṣāma | vayam | tava ||1.94.14||
yasmai | tvam | su-draviṇaḥ | dadāśaḥ / anāgāḥ-tvam | adite | sarva-tātā || yam | bhadreṇa | śavasā | codayāsi / prajā-vatā | rādhasā | te | syāma ||1.94.15||
saḥ | tvam | agne | saubhaga-tvasya | vidvān / asmākam | āyuḥ | pra | tira | iha | deva || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.94.16||

dve iti | virūpe iti vi-rūpe | carataḥ | svarthe iti su-arthe / anyā-anyā | vatsam | upa | dhāpayete iti || hariḥ | anyasyām | bhavati | svadhā-vān / śukraḥ | anyasyām | dadr̥śe | su-varcāḥ ||1.95.1||
daśa | imam | tvaṣṭuḥ | janayanta | garbham / atandrāsaḥ | yuvatayaḥ | vi-bhr̥tram || tigma-anīkam | sva-yaśasam | janeṣu / vi-rocamānam | pari | sīm | nayanti ||1.95.2||
trīṇi | jānā | pari | bhūṣanti | asya / samudre | ekam | divi | ekam | ap-su || pūrvām | anu | pra | diśam | pārthivānām / r̥tūn | pra-śāsat | vi | dadhau | anuṣṭhu ||1.95.3||
kaḥ | imam | vaḥ | niṇyam | ā | ciketa / vatsaḥ | mātr̥̄ḥ | janayata | svadhābhiḥ || bahvīnām | garbhaḥ | apasām | upa-sthāt / mahān | kaviḥ | niḥ | carati | svadhā-vān ||1.95.4||
āviḥ-tyaḥ | vardhate | cāruḥ | āsu / jihmānām | ūrdhvaḥ | sva-yaśāḥ | upa-sthe || ubhe iti | tvaṣṭuḥ | bibhyatuḥ | jāyamānāt / pratīcī iti | siṁham | prati | joṣayete iti ||1.95.5||
ubhe iti | bhadre iti | joṣayete iti | na | mene iti / gāvaḥ | na | vāśrāḥ | upa | tasthuḥ | evaiḥ || saḥ | dakṣāṇām | dakṣa-patiḥ | babhūva / añjanti | yam | dakṣiṇataḥ | haviḥ-bhiḥ ||1.95.6||
ut | yaṁyamīti | savitā-iva | bāhū iti / ubhe iti | sicau | yatate | bhīmaḥ | r̥ñjan || ut | śukram | atkam | ajate | simasmāt / navā | mātr̥-bhyaḥ | vasanā | jahāti ||1.95.7||
tveṣam | rūpam | kr̥ṇute | ut-taram | yat / sam-pr̥ñcānaḥ | sadane | gobhiḥ | at-bhiḥ || kaviḥ | budhnam | pari | marmr̥jyate | dhīḥ / sā | deva-tātā | sam-itiḥ | babhūva ||1.95.8||
uru | te | jrayaḥ | pari | eti | budhnam / vi-rocamānam | mahiṣasya | dhāma || viśvebhiḥ | agne | svayaśaḥ-bhiḥ | iddhaḥ / adabdhebhiḥ | pāyu-bhiḥ | pāhi | asmān ||1.95.9||
dhanvan | srotaḥ | kr̥ṇute | gatum | ūrmim / śukraiḥ | ūrmi-bhiḥ | abhi | nakṣati | kṣām || viśvā | sanāni | jaṭhareṣu | dhatte / antaḥ | navāsu | carati | pra-sūṣu ||1.95.10||
eva | naḥ | agne | sam-idhā | vr̥dhānaḥ / revat | pāvaka | śravase | vi | bhāhi || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.95.11||

saḥ | pratna-thā | sahasā | jāyamānaḥ / sadyaḥ | kāvyāni | baṭ | adhatta | viśvā || āpaḥ | ca | mitram | dhiṣaṇā | ca | sādhan / devāḥ | agnim | dhārayan | draviṇaḥ-dām ||1.96.1||
saḥ | pūrvayā | ni-vidā | kavyatā | āyoḥ / imāḥ | pra-jāḥ | ajanayat | manūnām || vivasvatā | cakṣasā | dyām | apaḥ | ca / devāḥ | agnim | dhārayan | draviṇaḥ-dām ||1.96.2||
tam | iḷata | prathamam | yajña-sādham / viśaḥ | ārīḥ | ā-hutam | r̥ñjasānam || ūrjaḥ | putram | bharatam | sr̥pra-dānum / devāḥ | agnim | dhārayan | draviṇaḥ-dām ||1.96.3||
saḥ | mātariśvā | puruvāra-puṣṭiḥ / vidat | gātum | tanayāya | svaḥ-vit || viśām | gopāḥ | janitā | rodasyoḥ / devāḥ | agnim | dhārayan | draviṇaḥ-dām ||1.96.4||
naktoṣasā | varṇam | āmemyāne ityā-memyāne / dhāpayete iti | śiśum | ekam | samīcī iti sam-īcī || dyāvākṣāmā | rukmaḥ | antaḥ | vi | bhāti / devāḥ | agnim | dhārayan | draviṇaḥ-dām ||1.96.5||
rāyaḥ | budhnaḥ | sam-gamanaḥ | vasūnām / yajñasya | ketuḥ | manma-sādhanaḥ | veriti veḥ || amr̥ta-tvam | rakṣamāṇāsaḥ | enam / devāḥ | agnim | dhārayan | draviṇaḥ-dām ||1.96.6||
nu | ca | purā | ca | sadanam | rayīṇām / jātasya | ca | jāyamānasya | ca | kṣām || sataḥ | ca | gopām | bhavataḥ | ca | bhūreḥ / devāḥ | agnim | dhārayan | draviṇaḥ-dām ||1.96.7||
draviṇaḥ-dāḥ | draviṇasaḥ | turasya / draviṇaḥ-dāḥ | sanarasya | pra | yaṁsat || draviṇaḥ-dāḥ | vīra-vatīm | iṣam | naḥ / draviṇaḥ-dāḥ | rāsate | dīrgham | āyuḥ ||1.96.8||
eva | naḥ | agne | sam-idhā | vr̥dhānaḥ / revat | pāvaka | śravase | vi | bhāhi || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.96.9||

apa | naḥ | śośucat | agham / agne | śuśugdhi | ā | rayim || apa | naḥ | śośucat | agham ||1.97.1||
su-kṣetriyā | sugātu-yā / vasu-yā | ca | yajāmahe || apa | naḥ | śośucat | agham ||1.97.2||
pra | yat | bhandiṣṭhaḥ | eṣām / pra | asmākāsaḥ | ca | sūrayaḥ || apa | naḥ | śośucat | agham ||1.97.3||
pra | yat | te | agne | sūrayaḥ / jāyemahi | pra | te | vayam || apa | naḥ | śośucat | agham ||1.97.4||
pra | yat | agneḥ | sahasvataḥ / viśvataḥ | yanti | bhānavaḥ || apa | naḥ | śośucat | agham ||1.97.5||
tvam | hi | viśvataḥ-mukha / viśvataḥ | pari-bhūḥ | asi || apa | naḥ | śośucat | agham ||1.97.6||
dviṣaḥ | naḥ | viśvataḥ-mukha / ati | nāvā-iva | pāraya || apa | naḥ | śośucat | agham ||1.97.7||
saḥ | naḥ | sindhum-iva | nāvayā / ati | parṣa | svastaye || apa | naḥ | śośucat | agham ||1.97.8||

vaiśvānarasya | su-matau | syāma / rājā | hi | kam | bhuvanānām | abhi-śrīḥ || itaḥ | jātaḥ | viśvam | idam | vi | caṣṭe / vaiśvānaraḥ | yatate | sūryeṇa ||1.98.1||
pr̥ṣṭaḥ | divi | pr̥ṣṭaḥ | agniḥ | pr̥thivyām / pr̥ṣṭaḥ | viśvāḥ | oṣadhīḥ | ā | viveśa || vaiśvānaraḥ | sahasā | pr̥ṣṭaḥ | agniḥ / saḥ | naḥ | divā | saḥ | riṣaḥ | pātu | naktam ||1.98.2||
vaiśvānara | tava | tat | satyam | astu / asmān | rāyaḥ | magha-vānaḥ | sacantām || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.98.3||

jāta-vedase | sunavāma | somam / arāti-yataḥ | ni | dahāti | vedaḥ || saḥ | naḥ | parṣat | ati | duḥ-gāni | viśvā / nāvā-iva | sindhum | duḥ-itā | ati | agniḥ ||1.99.1||

saḥ | yaḥ | vr̥ṣā | vr̥ṣṇyebhiḥ | sam-okāḥ / mahaḥ | divaḥ | pr̥thivyāḥ | ca | sam-rāṭ || satīna-satvā | havyaḥ | bhareṣu / marutvān | naḥ | bhavatu | indraḥ | ūtī ||1.100.1||
yasya | anāptaḥ | sūryasya-iva | yāmaḥ / bhare-bhare | vr̥tra-hā | śuṣmaḥ | asti || vr̥ṣan-tamaḥ | sakhi-bhiḥ | svebhiḥ | evaiḥ / marutvān | naḥ | bhavatu | indraḥ | ūtī ||1.100.2||
divaḥ | na | yasya | retasaḥ | dughānāḥ / panthāsaḥ | yanti | śavasā | apari-itāḥ || tarat-dveṣāḥ | sasahiḥ | pauṁsyebhiḥ / marutvān | naḥ | bhavatu | indraḥ | ūtī ||1.100.3||
saḥ | aṅgiraḥ-bhiḥ | aṅgiraḥ-tamaḥ | bhūt / vr̥ṣā | vr̥ṣa-bhiḥ | sakhi-bhiḥ | sakhā | san || r̥gmi-bhiḥ | r̥gmī | gātu-bhiḥ | jyeṣṭhaḥ / marutvān | naḥ | bhavatu | indraḥ | ūtī ||1.100.4||
saḥ | sūnu-bhiḥ | na | rudrebhiḥ | r̥bhvā / nr̥-sahye | sasahvān | amitrān || sa-nīḷebhiḥ | śravasyāni | tūrvan / marutvān | naḥ | bhavatu | indraḥ | ūtī ||1.100.5||
saḥ | manyu-mīḥ | sa-madanasya | kartā / asmākebhiḥ | nr̥-bhiḥ | sūryam | sanat || asmin | ahan | sat-patiḥ | puru-hūtaḥ / marutvān | naḥ | bhavatu | indraḥ | ūtī ||1.100.6||
tam | ūtayaḥ | raṇayan | śūra-sātau / tam | kṣemasya | kṣitayaḥ | kr̥ṇvata | trām || saḥ | viśvasya | karuṇasya | īśe | ekaḥ / marutvān | naḥ | bhavatu | indraḥ | ūtī ||1.100.7||
tam | apsanta | śavasaḥ | ut-saveṣu / naraḥ | naram | avase | tam | dhanāya || saḥ | andhe | cit | tamasi | jyotiḥ | vidat / marutvān | naḥ | bhavatu | indraḥ | ūtī ||1.100.8||
saḥ | savyena | yamati | vrādhataḥ | cit / saḥ | dakṣiṇe | sam-gr̥bhītā | kr̥tāni || saḥ | kīriṇā | cit | sanitā | dhanāni / marutvān | naḥ | bhavatu | indraḥ | ūtī ||1.100.9||
saḥ | grāmebhiḥ | sanitā | saḥ | rathebhiḥ / vide | viśvābhiḥ | kr̥ṣṭi-bhiḥ | nu | adya || saḥ | pauṁsyebhiḥ | abhi-bhūḥ | aśastīḥ / marutvān | naḥ | bhavatu | indraḥ | ūtī ||1.100.10||
saḥ | jāmi-bhiḥ | yat | sam-ajāti | mīḷhe / ajāmi-bhiḥ | vā | puru-hūtaḥ | evaiḥ || apām | tokasya | tanayasya | jeṣe / marutvān | naḥ | bhavatu | indraḥ | ūtī ||1.100.11||
saḥ | vajra-bhr̥t | dasyu-hā | bhīmaḥ | ugraḥ / sahasra-cetāḥ | śata-nīthaḥ | r̥bhvā || camrīṣaḥ | na | śavasā | pāñca-janyaḥ / marutvān | naḥ | bhavatu | indraḥ | ūtī ||1.100.12||
tasya | vajraḥ | krandati | smat | svaḥ-sāḥ / divaḥ | na | tveṣaḥ | ravathaḥ | śimī-vān || tam | sacante | sanayaḥ | tam | dhanāni / marutvān | naḥ | bhavatu | indraḥ | ūtī ||1.100.13||
yasya | ajasram | śavasā | mānam | uktham / pari-bhujat | rodasī iti | viśvataḥ | sīm || saḥ | pāriṣat | kratu-bhiḥ | mandasānaḥ / marutvān | naḥ | bhavatu | indraḥ | ūtī ||1.100.14||
na | yasya | devāḥ | devatā | na | martāḥ / āpaḥ | cana | śavasaḥ | antam | āpuḥ || saḥ | pra-rikvā | tvakṣasā | kṣmaḥ | divaḥ | ca / marutvān | naḥ | bhavatu | indraḥ | ūtī ||1.100.15||
rohit | śyāvā | sumat-aṁśuḥ | lalāmīḥ / dyukṣā | rāye | r̥jra-aśvasya || vr̥ṣaṇ-vantam | bibhratī | dhūḥ-su | ratham / mandrā | ciketa | nāhuṣīṣu | vikṣu ||1.100.16||
etat | tyat | te | indra | vr̥ṣṇe | uktham / vārṣāgirāḥ | abhi | gr̥ṇanti | rādhaḥ || r̥jra-aśvaḥ | praṣṭi-bhiḥ | ambarīṣaḥ / saha-devaḥ | bhayamānaḥ | su-rādhāḥ ||1.100.17||
dasyūn | śimyūn | ca | puru-hūtaḥ | evaiḥ / hatvā | pr̥thivyām | śarvā | ni | barhīt || sanat | kṣetram | sakhi-bhiḥ | śvitnyebhiḥ / sanat | sūryam | sanat | apaḥ | su-vajraḥ ||1.100.18||
viśvāhā | indraḥ | adhi-vaktā | naḥ | astu / apari-hvr̥tāḥ | sanuyāma | vājam || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.100.19||

pra | mandine | pitu-mat | arcata | vacaḥ / yaḥ | kr̥ṣṇa-garbhāḥ | niḥ-ahan | r̥jiśvanā || avasyavaḥ | vr̥ṣaṇam | vajra-dakṣiṇam / marutvantam | sakhyāya | havāmahe ||1.101.1||
yaḥ | vi-aṁsam | jahr̥ṣāṇena | manyunā / yaḥ | śambaram | yaḥ | ahan | piprum | avratam || indraḥ | yaḥ | śuṣṇam | aśuṣam | ni | avr̥ṇak / marutvantam | sakhyāya | havāmahe ||1.101.2||
yasya | dyāvāpr̥thivī iti | pauṁsyam | mahat / yasya | vrate | varuṇaḥ | yasya | sūryaḥ || yasya | indrasya | sindhavaḥ | saścati | vratam / marutvantam | sakhyāya | havāmahe ||1.101.3||
yaḥ | aśvānām | yaḥ | gavām | go-patiḥ | vaśī / yaḥ | āritaḥ | karmaṇi-karmaṇi | sthiraḥ || vīḷoḥ | cit | indraḥ | yaḥ | asunvataḥ | vadhaḥ / marutvantam | sakhyāya | havāmahe ||1.101.4||
yaḥ | viśvasya | jagataḥ | prāṇataḥ | patiḥ / yaḥ | brahmaṇe | prathamaḥ | gāḥ | avindat || indraḥ | yaḥ | dasyūn | adharān | ava-atirat / marutvantam | sakhyāya | havāmahe ||1.101.5||
yaḥ | śūrebhiḥ | havyaḥ | yaḥ | ca | bhīru-bhiḥ / yaḥ | dhāvat-bhiḥ | hūyate | yaḥ | ca | jigyubhiḥ || indram | yam | viśvā | bhuvanā | abhi | sam-dadhuḥ / marutvantam | sakhyāya | havāmahe ||1.101.6||
rudrāṇām | eti | pra-diśā | vi-cakṣaṇaḥ / rudrebhiḥ | yoṣā | tanute | pr̥thu | jrayaḥ || indram | manīṣā | abhi | arcati | śrutam / marutvantam | sakhyāya | havāmahe ||1.101.7||
yat | vā | marutvaḥ | parame | sadha-sthe / yat | vā | avame | vr̥jane | mādayāse || ataḥ | ā | yāhi | adhvaram | naḥ | accha / tvā-yā | haviḥ | cakr̥ma | satya-rādhaḥ ||1.101.8||
tvā-yā | indra | somam | susuma | su-dakṣa / tvā-yā | haviḥ | cakr̥ma | brahma-vāhaḥ || adha | ni-yutvaḥ | sa-gaṇaḥ | marut-bhiḥ / asmin | yajñe | barhiṣi | mādayasva ||1.101.9||
mādayasva | hari-bhiḥ | ye | te | indra / vi | syasva | śipre iti | vi | sr̥jasva | dhene iti || ā | tvā | su-śipra | harayaḥ | vahantu / uśan | havyāni | prati | naḥ | juṣasva ||1.101.10||
marut-stotrasya | vr̥janasya | gopāḥ / vayam | indreṇa | sanuyāma | vājam || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.101.11||

imām | te | dhiyam | pra | bhare | mahaḥ | mahīm | asya | stotre | dhiṣaṇā | yat | te | ānaje || tam | ut-save | ca | pra-save | ca | sasahim / indram | devāsaḥ | śavasā | amadan | anu ||1.102.1||
asya | śravaḥ | nadyaḥ | sapta | bibhrati / dyāvākṣāmā | pr̥thivī | darśatam | vapuḥ || asme iti | sūryācandramasā | abhi-cakṣe / śraddhe | kam | indra | carataḥ | vi-tarturam ||1.102.2||
tam | sma | ratham | magha-van | pra | ava | sātaye / jaitram | yam | te | anu-madāma | sam-game || ājā | naḥ | indra | manasā | puru-stuta / tvāyat-bhyaḥ | magha-van | śarma | yaccha | naḥ ||1.102.3||
vayam | jayema | tvayā | yujā | vr̥tam / asmākam | aṁśam | ut | ava | bhare-bhare || asmabhyam | indra | varivaḥ | su-gam | kr̥dhi / pra | śatrūṇām | magha-van | vr̥ṣṇyā | ruja ||1.102.4||
nānā | hi | tvā | havamānāḥ | janāḥ | ime / dhanānām | dhartaḥ | avasā | vipanyavaḥ || asmākam | sma | ratham | ā | tiṣṭha | sātaye / jaitram | hi | indra | ni-bhr̥tam | manaḥ | tava ||1.102.5||
go-jitā | bāhū iti | amita-kratuḥ | simaḥ / karman-karman | śatam-ūtiḥ | khajam-karaḥ || akalpaḥ | indraḥ | prati-mānam | ojasā / atha | janāḥ | vi | hvayante | sisāsavaḥ ||1.102.6||
ut | te | śatāt | magha-van | ut | ca | bhūyasaḥ / ut | sahasrāt | ririce | kr̥ṣṭiṣu | śravaḥ || amātram | tvā | dhiṣaṇā | titviṣe | mahī / adha | vr̥trāṇi | jighnase | puram-dara ||1.102.7||
triviṣṭi-dhātu | prati-mānam | ojasaḥ / tisraḥ | bhūmīḥ | nr̥-pate | trīṇi | rocanā || ati | idam | viśvam | bhuvanam | vavakṣitha / aśatruḥ | indra | januṣā | sanāt | asi ||1.102.8||
tvām | deveṣu | prathamam | havāmahe / tvam | babhūtha | pr̥tanāsu | sasahiḥ || saḥ | imam | naḥ | kārum | upa-manyum | ut-bhidam / indraḥ | kr̥ṇotu | pra-save | ratham | puraḥ ||1.102.9||
tvam | jigetha | na | dhanā | rurodhitha / arbheṣu | ājā | magha-van | mahat-su | ca || tvām | ugram | avase | sam | śiśīmasi / atha | naḥ | indra | havaneṣu | codaya ||1.102.10||
viśvāhā | indraḥ | adhi-vaktā | naḥ | astu / apari-hvr̥tāḥ | sanuyāma | vājam || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.102.11||

tat | te | indriyam | paramam | parācaiḥ / adhārayanta | kavayaḥ | purā | idam || kṣamā | idam | anyat | divi | anyat | asya / sam | īmiti | pr̥cyate | samanā-iva | ketuḥ ||1.103.1||
saḥ | dhārayat | pr̥thivīm | paprathat | ca / vajreṇa | hatvā | niḥ | apaḥ | sasarja || ahan | ahim | abhinat | rauhiṇam / vi | ahan | vi-aṁsam | magha-vā | śacībhiḥ ||1.103.2||
saḥ | jātū-bharmā | śrat-dadhānaḥ | ojaḥ / puraḥ | vi-bhindan | acarat | vi | dāsīḥ || vidvān | vajrin | dasyave | hetim | asya / āryam | sahaḥ | vardhaya | dyumnam | indra ||1.103.3||
tat | ūcuṣe | mānuṣā | imā | yugāni / kīrtenyam | magha-vā | nāma | bibhrat || upa-prayan | dasyu-hatyāya | vajrī / yat | ha | sūnuḥ | śravase | nāma | dadhe ||1.103.4||
tat | asya | idam | paśyata | bhūri | puṣṭam / śrat | indrasya | dhattana | vīryāya || saḥ | gāḥ | avindat | saḥ | avindat | aśvān / saḥ | oṣadhīḥ | saḥ | apaḥ | saḥ | vanāni ||1.103.5||
bhūri-karmaṇe | vr̥ṣabhāya | vr̥śṇe / satya-śuṣmāya | sunavāma | somam || yaḥ | ā-dr̥tya | paripanthī-iva | śūraḥ / ayajvanaḥ | vi-bhajan | eti | vedaḥ ||1.103.6||
tat | indra | pra-iva | vīryam | cakartha / yat | sasantam | vajreṇa | abodhayaḥ | ahim || anu | tvā | patnīḥ | hr̥ṣitam | vayaḥ | ca / viśve | devāsaḥ | amadan | anu | tvā ||1.103.7||
śuṣṇam | piprum | kuyavam | vr̥tram | indra / yadā | avadhīḥ | vi | puraḥ | śambarasya || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.103.8||

yoniḥ | te | indra | ni-sade | akāri / tam | ā | ni | sīda | svānaḥ | na | arvā || vi-mucya | vayaḥ | ava-sāya | aśvān / doṣā | vastoḥ | vahīyasaḥ | pra-pitve ||1.104.1||
o iti | tye | naraḥ | indram | ūtaye | guḥ / nu | cit | tān | sadyaḥ | adhvanaḥ | jagamyāt || devāsaḥ | manyum | dāsasya | ścamnan / te | naḥ | ā | vakṣan | suvitāya | varṇam ||1.104.2||
ava | tmanā | bharate | keta-vedāḥ / ava | tmanā | bharate | phenam | udan || kṣīreṇa | snātaḥ | kuyavasya | yoṣe iti / hate iti | te iti | syātām | pravaṇe | śiphāyāḥ ||1.104.3||
yuyopa | nābhiḥ | uparasya | āyoḥ / pra | pūrvābhiḥ | tirate | rāṣṭi | śūraḥ || añjasī | kuliśī | vīra-patnī / payaḥ | hinvānāḥ | uda-bhiḥ | bharante ||1.104.4||
prati | yat | syā | nīthā | adarśi | dasyoḥ / okaḥ | na | accha | sadanam | jānatī | gāt || adha | sma | naḥ | magha-van | carkr̥tāt | it / mā | naḥ | maghā-iva | niṣṣapī | parā | dāḥ ||1.104.5||
saḥ | tvam | naḥ | indra | sūrye | saḥ | ap-su / anāgāḥ-tve | ā | bhaja | jīva-śaṁse || mā | antarām | bhujam | ā | ririṣaḥ | naḥ / śraddhitam | te | mahate | indriyāya ||1.104.6||
adha | manye | śrat | te | asmai | adhāyi / vr̥ṣā | codasva | mahate | dhanāya || mā | naḥ | akr̥te | puru-hūta | yonau / indra | kṣudhyat-bhyaḥ | vayaḥ | ā-sutim | dāḥ ||1.104.7||
mā | naḥ | vadhīḥ | indra | mā | parā | dāḥ / mā | naḥ | priyā | bhojanāni | pra | moṣīḥ || āṇḍā | mā | naḥ | magha-van | śakra | niḥ | bhet / mā | naḥ | pātrā | bhet | saha-jānuṣāṇi ||1.104.8||
arvāṅ | ā | ihi | soma-kāmam | tvā | āhuḥ / ayam | sutaḥ | tasya | piba | madāya || uru-vyacāḥ | jaṭhare | ā | vr̥ṣasva / pitā-iva | naḥ | śr̥ṇuhi | hūyamānaḥ ||1.104.9||

candramāḥ | ap-su | antaḥ | ā / su-parṇaḥ | dhāvate | divi || na | vaḥ | hiraṇya-nemayaḥ / padam | vindanti | vi-dyutaḥ / vittam | me | asya | rodasī iti ||1.105.1||
artham | it | vai | ūm̐ iti | arthinaḥ / ā | jāyā | yuvate | patim || tuñjāte iti | vr̥ṣṇyam | payaḥ / pari-dāya | rasam | duhe / vittam | me | asya | rodasī iti ||1.105.2||
mo iti | su | devāḥ | adaḥ | svaḥ / ava | pādi | divaḥ | pari || mā | somyasya | śam-bhuvaḥ / śūne | bhūma | kadā | cana / vittam | me | asya | rodasī iti ||1.105.3||
yajñam | pr̥cchāmi | avamam / saḥ | tat | dūtaḥ | vi | vocati || kva | r̥tam | pūrvyam | gatam / kaḥ | tat | bibharti | nūtanaḥ / vittam | me | asya | rodasī iti ||1.105.4||
amī iti | ye | devāḥ | sthana / triṣu | ā | rocane | divaḥ || kat | vaḥ | r̥tam | kat | anr̥tam / kva | pratnā | vaḥ | ā-hutiḥ / vittam | me | asya | rodasī iti ||1.105.5||
kat | vaḥ | r̥tasya | dharṇasi / kat | varuṇasya | cakṣaṇam || kat | aryamṇaḥ | mahaḥ | pathā / ati | krāmema | duḥ-dhyaḥ / vittam | me | asya | rodasī iti ||1.105.6||
aham | saḥ | asmi | yaḥ | purā / sute | vadāmi | kāni | cit || tam | mā | vyanti | ā-dhyaḥ / vr̥kaḥ | na | tr̥ṣṇa-jam | mr̥gam / vittam | me | asya | rodasī iti ||1.105.7||
sam | mā | tapanti | abhitaḥ / sapatnīḥ-iva | parśavaḥ || mūṣaḥ | na | śiśnā | vi | adanti | mā | ā-dhyaḥ / stotāram | te | śatakrato iti śata-krato / vittam | me | asya | rodasī iti ||1.105.8||
amī iti | ye | sapta | raśmayaḥ | tatra | me | nābhiḥ | ā-tatā || tritaḥ | tat | veda | āptyaḥ | saḥ | jāmi-tvāya | rebhati / vittam | me | asya | rodasī iti ||1.105.9||
amī iti | ye | pañca | ukṣaṇaḥ / madhye | tasthuḥ | mahaḥ | divaḥ || deva-trā | nu | pra-vācyam / sadhrīcīnāḥ | ni | vavr̥tuḥ / vittam | me | asya | rodasī iti ||1.105.10||
su-parṇāḥ | ete | āsate / madhye | ā-rodhane | divaḥ || te | sedhanti | pathaḥ | vr̥kam / tarantam | yahvatīḥ | apaḥ / vittam | me | asya | rodasī iti ||1.105.11||
navyam | tat | ukthyam | hitam / devāsaḥ | su-pravācanam || r̥tam | arṣanti | sindhavaḥ / satyam | tatāna | sūryaḥ / vittam | me | asya | rodasī iti ||1.105.12||
agne | tava | tyat | ukthyam / deveṣu | asti | āpyam || saḥ | naḥ | sattaḥ | manuṣvat | ā / devān | yakṣi | viduḥ-taraḥ / vittam | me | asya | rodasī iti ||1.105.13||
sattaḥ | hotā | manuṣvat | ā / devān | accha | viduḥ-taraḥ || agniḥ | havyā | susūdati / devaḥ | deveṣu | medhiraḥ / vittam | me | asya | rodasī iti ||1.105.14||
brahma | kr̥ṇoti | varuṇaḥ / gātu-vidam | tam | īmahe || vi | ūrṇoti | hr̥dā | matim / navyaḥ | jāyatām | r̥tam / vittam | me | asya | rodasī iti ||1.105.15||
asau | yaḥ | panthāḥ | ādityaḥ / divi | pra-vācyam | kr̥taḥ || na | saḥ | devāḥ | ati-krame / tam | martāsaḥ | na | paśyatha / vittam | me | asya | rodasī iti ||1.105.16||
tritaḥ | kūpe | ava-hitaḥ / devān | havate | ūtaye || tat | śuśrāva | br̥haspatiḥ / kr̥ṇvan | aṁhūraṇāt | uru / vittam | me | asya | rodasī iti ||1.105.17||
aruṇaḥ | mā | sakr̥t | vr̥kaḥ / pathā | yantam | dadarśa | hi || ut | jihīte | ni-cāyya / taṣṭā-iva | pr̥ṣṭi-āmayī / vittam | me | asya | rodasī iti ||1.105.18||
enā | āṅgūṣeṇa | vayam | indra-vantaḥ / abhi | syāma | vr̥jane | sarva-vīrāḥ || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.105.19||

indram | mitram | varuṇam | agnim | ūtaye / mārutam | śardhaḥ | aditim | havāmahe || ratham | na | duḥ-gāt | vasavaḥ | su-dānavaḥ / viśvasmāt | naḥ | aṁhasaḥ | niḥ | pipartana ||1.106.1||
te | ādityāḥ | ā | gata | sarva-tātaye / bhūta | devāḥ | vr̥tra-tūryeṣu | śam-bhuvaḥ || ratham | na | duḥ-gāt | vasavaḥ | su-dānavaḥ / viśvasmāt | naḥ | aṁhasaḥ | niḥ | pipartana ||1.106.2||
avantu | naḥ | pitaraḥ | su-pravācanāḥ / uta | devī iti | devaputre iti deva-putre | r̥ta-vr̥dhā || ratham | na | duḥ-gāt | vasavaḥ | su-dānavaḥ / viśvasmāt | naḥ | aṁhasaḥ | niḥ | pipartana ||1.106.3||
narāśaṁsam | vājinam | vājayan | iha / kṣayat-vīram | pūṣaṇam | sumnaiḥ | īmahe || ratham | na | duḥ-gāt | vasavaḥ | su-dānavaḥ / viśvasmāt | naḥ | aṁhasaḥ | niḥ | pipartana ||1.106.4||
br̥haspate | sadam | it | naḥ | su-gam | kr̥dhi / śam | yoḥ | yat | te | manuḥ-hitam | tat | īmahe || ratham | na | duḥ-gāt | vasavaḥ | su-dānavaḥ / viśvasmāt | naḥ | aṁhasaḥ | niḥ | pipartana ||1.106.5||
indram | kutsaḥ | vr̥tra-hanam | śacī3-patim / kāṭe | ni-bāḷhaḥ | r̥ṣiḥ | ahvat | ūtaye || ratham | na | duḥ-gāt | vasavaḥ | su-dānavaḥ / viśvasmāt | naḥ | aṁhasaḥ | niḥ | pipartana ||1.106.6||
devaiḥ | naḥ | devī | aditiḥ | ni | pātu / devaḥ | trātā | trāyatām | apra-yucchan || tat | naḥ | mitraḥ | varuṇaḥ | mamahantām | aditiḥ | sindhuḥ | pr̥thivī | uta | dyauḥ ||1.106.7||

yajñaḥ | devānām | prati | eti | sumnam / ādityāsaḥ | bhavata | mr̥ḷayantaḥ || ā | vaḥ | arvācī | su-matiḥ | vavr̥tyāt / aṁhoḥ | cit | yā | varivovit-tarā | asat ||1.107.1||
upa | naḥ | devāḥ | avasā | ā | gamantu / aṅgirasām | sāma-bhiḥ | stūyamānāḥ || indraḥ | indriyaiḥ | marutaḥ | marut-bhiḥ / ādityaiḥ | naḥ | aditiḥ | śarma | yaṁsat ||1.107.2||
tat | naḥ | indraḥ | tat | varuṇaḥ | tat | agniḥ / tat | aryamā | tat | savitā | canaḥ | dhāt || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.107.3||

yaḥ | indrāgnī iti | citra-tamaḥ | rathaḥ | vām / abhi | viśvāni | bhuvanāni | caṣṭe || tena | ā | yātam | sa-ratham | tasthi-vāṁsā / atha | somasya | pibatam | sutasya ||1.108.1||
yāvat | idam | bhuvanam | viśvam / asti | uru-vyacā | varimatā | gabhīram || tāvān | ayam | pātave | somaḥ | astu / aram | indrāgnī iti | manase | yuva-bhyām ||1.108.2||
cakrāthe iti | hi | sadhryak | nāma | bhadram / sadhrīcīnā | vr̥tra-hanau | uta | sthaḥ || tau | indrāgnī iti | sadhryañcā | ni-sadya / vr̥ṣṇaḥ | somasya | vr̥ṣaṇā | ā | vr̥ṣethām ||1.108.3||
sam-iddheṣu | agniṣu | ānajānā / yata-srucā | barhiḥ | ūm̐ iti | tistirāṇā || tīvraiḥ | somaiḥ | pari-siktebhiḥ | arvāk / ā | indrāgnī iti | saumanasāya | yātam ||1.108.4||
yāni | indrāgnī iti | cakrathuḥ | vīryāṇi / yāni | rūpāṇi | uta | vr̥ṣṇyāni || yā | vām | pratnāni | sakhyā | śivāni / tebhiḥ | somasya | pibatam | sutasya ||1.108.5||
yat | abravam | prathamam | vām | vr̥ṇānaḥ / ayam | somaḥ | asuraiḥ | naḥ | vi-havyaḥ || tām | satyām | śraddhām | abhi | ā | hi | yātam / atha | somasya | pibatam | sutasya ||1.108.6||
yat | indrāgnī iti | madathaḥ | sve | duroṇe / yat | brahmaṇi | rājani | vā | yajatrā || ataḥ | pari | vr̥ṣaṇau | ā | hi | yātam / atha | somasya | pibatam | sutasya ||1.108.7||
yat | indrāgnī iti | yaduṣu | turvaśeṣu / yat | druhyuṣu | anuṣu | pūruṣu | sthaḥ || ataḥ | pari | vr̥ṣaṇau | ā | hi | yātam / atha | somasya | pibatam | sutasya ||1.108.8||
yat | indrāgnī iti | avamasyām | pr̥thivyām / madhyamasyām | paramasyām | uta | sthaḥ || ataḥ | pari | vr̥ṣaṇau | ā | hi | yātam / atha | somasya | pibatam | sutasya ||1.108.9||
yat | indrāgnī iti | paramasyām | pr̥thivyām / madhyamasyām | avamasyām | uta | sthaḥ || ataḥ | pari | vr̥ṣaṇau | ā | hi | yātam / atha | somasya | pibatam | sutasya ||1.108.10||
yat | indrāgnī iti | divi | sthaḥ | yat | pr̥thivyām / yat | parvateṣu | oṣadhīṣu | ap-su || ataḥ | pari | vr̥ṣaṇau | ā | hi | yātam / atha | somasya | pibatam | sutasya ||1.108.11||
yat | indrāgnī iti | ut-itā | sūryasya / madhye | divaḥ | svadhayā | mādayethe iti || ataḥ | pari | vr̥ṣaṇau | ā | hi | yātam / atha | somasya | pibatam | sutasya ||1.108.12||
eva | indrāgnī iti | papi-vāṁsā | sutasya / viśvā | asmabhyam | sam | jayatam | dhanāni || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.108.13||

vi | hi | akhyam | manasā | vasyaḥ | icchan / indrāgnī iti | jñāsaḥ | uta | vā | sa-jātān || na | anyā | yuvat | pra-matiḥ | asti | mahyam / saḥ | vām | dhiyam | vāja-yantīm | atakṣam ||1.109.1||
aśravam | hi | bhūridāvat-tarā | vām / vi-jāmātuḥ | uta | vā | gha | syālāt || atha | somasya | pra-yatī | yuva-bhyām / indrāgnī iti | stomam | janayāmi | navyam ||1.109.2||
mā | chedma | raśmīn | iti | nādhamānāḥ / pitr̥̄ṇām | śaktīḥ | anu-yacchamānāḥ || indrāgni-bhyām | kam | vr̥ṣaṇaḥ | madanti / tā | hi | adrī iti | dhiṣaṇāyāḥ | upa-sthe ||1.109.3||
yuvābhyām | devī | dhiṣaṇā | madāya / indrāgnī iti | somam | uśatī | sunoti || tau | aśvinā | bhadra-hastā | supāṇī iti su-pāṇī / ā | dhāvatam | madhunā | pr̥ṅktam | ap-su ||1.109.4||
yuvām | indrāgnī iti | vasunaḥ | vi-bhāge / tavaḥ-tamā | śuśrava | vr̥tra-hatye || tau | ā-sadya | barhiṣi | yajñe | asmin / pra | carṣaṇī iti | mādayethām | sutasya ||1.109.5||
pra | carṣaṇi-bhyaḥ | pr̥tanā-haveṣu / pra | pr̥thivyāḥ | riricāthe iti | divaḥ | ca || pra | sindhu-bhyaḥ | pra | giri-bhyaḥ | mahi-tvā / pra | indrāgnī iti | viśvā | bhuvanā | ati | anyā ||1.109.6||
ā | bharatam | śikṣatam | vajrabāhū iti vajra-bāhū / asmān | indrāgnī iti | avatam | śacībhiḥ || ime | nu | te | raśmayaḥ | sūryasya / yebhiḥ | sa-pitvam | pitaraḥ | naḥ | āsan ||1.109.7||
puram-darā | śikṣatam | vajra-hastā / asmān | indrāgnī iti | avatam | bhareṣu || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.109.8||

tatam | me | apaḥ | tat | ūm̐ iti | tāyate | punariti / svādiṣṭhā | dhītiḥ | ucathāya | śasyate || ayam | samudraḥ | iha | viśva-devyaḥ / svāhā-kr̥tasya | sam | ūm̐ iti | tr̥pṇuta | r̥bhavaḥ ||1.110.1||
ā-bhogayam | pra | yat | icchantaḥ | aitana / apākāḥ | prāñcaḥ | mama | ke | cit | āpayaḥ || saudhanvanāsaḥ | caritasya | bhūmanā / agacchata | savituḥ | dāśuṣaḥ | gr̥ham ||1.110.2||
tat | savitā | vaḥ | amr̥ta-tvam | ā | asuvat / agohyam | yat | śravayantaḥ | aitana || tyam | cit | camasam | asurasya | bhakṣaṇam / ekam | santam | akr̥ṇuta | catuḥ-vayam ||1.110.3||
viṣṭvī | śamī | taraṇi-tvena | vāghataḥ / martāsaḥ | santaḥ | amr̥ta-tvam | ānaśuḥ || saudhanvanāḥ | r̥bhavaḥ | sūra-cakṣasaḥ / saṁvatsare | sam | apr̥cyanta | dhīti-bhiḥ ||1.110.4||
kṣetram-iva | vi | mamuḥ | tejanena / ekam | pātram | r̥bhavaḥ | jehamānam || upa-stutāḥ | upa-mam | nādhamānāḥ / amartyeṣu | śravaḥ | icchamānāḥ ||1.110.5||
ā | mānīṣām | antarikṣasya | nr̥-bhyaḥ / srucā-iva | ghr̥tam | juhavāma | vidmanā || taraṇi-tvā | ye | pituḥ | asya | saścire / r̥bhavaḥ | vājam | aruhan | divaḥ | rajaḥ ||1.110.6||
r̥bhuḥ | naḥ | indraḥ | śavasā | navīyān / r̥bhuḥ | vājebhiḥ | vasu-bhiḥ | vasuḥ | dadiḥ || yuṣmākam | devāḥ | avasā | ahani | priye / abhi | tiṣṭhema | pr̥tsutīḥ | asunvatām ||1.110.7||
niḥ | carmaṇaḥ | r̥bhavaḥ | gām | apiṁśata / sam | vatsena | asr̥jata | mātaram | punariti || saudhanvanāsaḥ | su-apasyayā | naraḥ / jivrī iti | yuvānā | pitarā | akr̥ṇotana ||1.110.8||
vājebhiḥ | naḥ | vāja-sātau | aviḍḍhi / r̥bhu-mān | indra | citram | ā | darṣi | rādhaḥ || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.110.9||

takṣan | ratham | su-vr̥tam | vidmanā-apasaḥ / takṣan | harī iti | indra-vāhā | vr̥ṣaṇvasū iti vr̥ṣaṇ-vasū || takṣan | pitr̥-bhyām | r̥bhavaḥ | yuvat | vayaḥ | takṣan | vatsāya | mātaram | sacā-bhuvam ||1.111.1||
ā | naḥ | yajñāya | takṣata | r̥bhu-mat | vayaḥ / kratve | dakṣāya | su-prajāvatīm | iṣam || yathā | kṣayāma | sarva-vīrayā | viśā / tat | naḥ | śardhāya | dhāsatha | su | indriyam ||1.111.2||
ā | takṣata | sātim | asmabhyam | r̥bhavaḥ / sātim | rathāya | sātim | arvate | naraḥ || sātim | naḥ | jaitrīm | sam | maheta | viśva-hā / jāmim | ajāmim | pr̥tanāsu | sakṣaṇim ||1.111.3||
r̥bhukṣaṇam | indram | ā | huve | ūtaye / r̥bhūn | vājān | marutaḥ | soma-pītaye || ubhā | mitrāvaruṇā | nūnam | aśvinā / te | naḥ | hinvantu | sātaye | dhiye | jiṣe ||1.111.4||
r̥bhuḥ | bharāya | sam | śiśātu | sātim / samarya-jit | vājaḥ | asmān | aviṣṭu || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.111.5||

īḷe | dyāvāpr̥thivī iti | pūrva-cittaye / agnim | gharmam | su-rucam | yāman | iṣṭaye || yābhiḥ | bhare | kāram | aṁśāya | jinvathaḥ / tābhiḥ | ūm̐ iti | su | ūti-bhiḥ | aśvinā | ā | gatam ||1.112.1||
yuvoḥ | dānāya | su-bharāḥ | asaścataḥ / ratham | ā | tasthuḥ | vacasam | na | mantave || yābhiḥ | dhiyaḥ | avathaḥ | karman | iṣṭaye / tābhiḥ | ūm̐ iti | su | ūti-bhiḥ | aśvinā | ā | gatam ||1.112.2||
yuvam | tāsām | divyasya | pra-śāsane / viśām | kṣayathaḥ | amr̥tasya | majmanā || yābhiḥ | dhenum | asvam | pinvathaḥ | narā / tābhiḥ | ūm̐ iti | su | ūti-bhiḥ | aśvinā | ā | gatam ||1.112.3||
yābhiḥ | pari-jmā | tanayasya | majmanā / dvi-mātā | tūrṣu | taraṇiḥ | vi-bhūṣati || yābhiḥ | tri-mantuḥ | abhavat | vi-cakṣaṇaḥ / tābhiḥ | ūm̐ iti | su | ūti-bhiḥ | aśvinā | ā | gatam ||1.112.4||
yābhiḥ | rebham | ni-vr̥tam | sitam | at-bhyaḥ / ut | vandanam | airayatam | svaḥ | dr̥śe || yābhiḥ | kaṇvam | pra | sisāsantam | āvatam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.5||
yābhiḥ | antakam | jasamānam | ā-araṇe / bhujyum | yābhiḥ | avyathi-bhiḥ | jijinvathuḥ || yābhiḥ | karkandhum | vayyam | ca | jinvathaḥ / tābhiḥ | ūm̐ iti | su | ūti-bhiḥ | aśvinā | ā | gatam ||1.112.6||
yābhiḥ | śucantim | dhana-sām | su-saṁsadam / taptam | gharmam | omyā-vantam | atraye || yābhiḥ | pr̥ṣni-gum | puru-kutsam | āvatam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.7||
yābhiḥ | śacībhiḥ | vr̥ṣaṇā | parā-vr̥jam / pra | andham | śroṇam | cakṣase | etave | kr̥thaḥ || yābhiḥ | vartikām | grasitām | amuñcatam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.8||
yābhiḥ | sindhum | madhu-mantam | asaścatam / vasiṣṭham | yābhiḥ | ajarau | ajinvatam || yābhiḥ | kutsam | śrutaryam | naryam | āvatam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.9||
yābhiḥ | viśpalām | dhana-sām | atharvyam / sahasra-mīḷhe | ājau | ajinvatam || yābhiḥ | vaśam | aśvyam | preṇim | āvatam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.10||
yābhiḥ | sudānū iti su-dānū | auśijāya | vaṇije / dīrgha-śravase | madhu | kośaḥ | akṣarat || kakṣīvantam | stotāram | yābhiḥ | āvatam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.11||
yābhiḥ | rasām | kṣodasā | udnaḥ | pipinvathuḥ / anaśvam | yābhiḥ | ratham | āvatam | jiṣe || yābhiḥ | tri-śokaḥ | usriyāḥ | ut-ājata / tābhiḥ | ūm̐ iti | su | ūti-bhiḥ | aśvinā | ā | gatam ||1.112.12||
yābhiḥ | sūryam | pari-yāthaḥ | parā-vati / mandhātāram | kṣaitra-patyeṣu | āvatam || yābhiḥ | vipram | pra | bharat-vājam | āvatam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.13||
yābhiḥ | mahām | atithi-gvam | kaśaḥ-juvam / divaḥ-dāsam | śambara-hatye | āvatam || yābhiḥ | pūḥ-bhidye | trasadasyum | āvatam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.14||
yābhiḥ | vamram | vi-pipānam | upa-stutam / kalim | yābhiḥ | vitta-jānim | duvasyathaḥ || yābhiḥ | vi-aśvam | uta | pr̥thim | āvatam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.15||
yābhiḥ | narā | śayave | yābhiḥ | atraye / yābhiḥ | purā | manave | gātum | īṣathuḥ || yābhiḥ | śārīḥ | ājatam | syūma-raśmaye / tābhiḥ | ūm̐ iti | su | ūti-bhiḥ | aśvinā | ā | gatam ||1.112.16||
yābhiḥ | paṭharvā | jaṭharasya | majmanā / agniḥ | na | adīdet | citaḥ | iddhaḥ | ajman | ā || yābhiḥ | śaryātam | avathaḥ | mahā-dhane / tābhiḥ | ūm̐ iti | su | ūti-bhiḥ | aśvinā | ā | gatam ||1.112.17||
yābhiḥ | aṅgiraḥ | manasā | ni-raṇyathaḥ / agram | gacchathaḥ | vi-vare | go-arṇasaḥ || yābhiḥ | manum | śūram | iṣā | sam-āvatam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.18||
yābhiḥ | patnīḥ | vi-madāya | ni-ūhathuḥ / ā | gha | vā | yābhiḥ | aruṇīḥ | aśikṣatam || yābhiḥ | su-dāse | ūhathuḥ | su-devyam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.19||
yābhiḥ | śaṁtātī iti śam-tātī | bhavathaḥ | dadāśuṣe / bhujyum | yābhiḥ | avathaḥ | yābhiḥ | adhri-gum || omyā-vatīm | su-bharām | r̥ta-stubham / tābhiḥ | ūm̐ iti | su | ūti-bhiḥ | aśvinā | ā | gatam ||1.112.20||
yābhiḥ | kr̥śānum | asane | duvasyathaḥ / jave | yābhiḥ | yūnaḥ | arvantam | āvatam || madhu | priyam | bharathaḥ | yat | saraṭ-bhyaḥ / tābhiḥ | ūm̐ iti | su | ūti-bhiḥ | aśvinā | ā | gatam ||1.112.21||
yābhiḥ | naram | goṣu-yudham | nr̥-sahye / kṣetrasya | sātā | tanayasya | jinvathaḥ || yābhiḥ | rathān | avathaḥ | yābhiḥ | arvataḥ / tābhiḥ | ūm̐ iti | su | ūti-bhiḥ | aśvinā | ā | gatam ||1.112.22||
yābhiḥ | kutsam | ārjuneyam | śatakratū iti śata-kratū / pra | turvītim | pra | ca | dabhītim | āvatam || yābhiḥ | dhvasantim | puru-santim | āvatam / tābhiḥ | ūm̐ iti | su | ūti-bhiḥ | aśvinā | ā | gatam ||1.112.23||
apnasvatīm | aśvinā | vācam | asme iti / kr̥tam | naḥ | dasrā | vr̥ṣaṇā | manīṣām || adyūtye | avase | ni | hvaye | vām / vr̥dhe | ca | naḥ | bhavatam | vāja-sātau ||1.112.24||
dyu-bhiḥ | aktu-bhiḥ | pari | pātam | asmān / ariṣṭebhiḥ | aśvinā | saubhagebhiḥ || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.112.25||

idam | śreṣṭham | jyotiṣām | jyotiḥ | ā | agāt / citraḥ | pra-ketaḥ | ajaniṣṭa | vi-bhvā || yathā | pra-sūtā | savituḥ | savāya / eva | rātrī | uṣase | yonim | araik ||1.113.1||
ruśat-vatsā | ruśatī | śvetyā | ā | agāt / araik | ūm̐ iti | kr̥ṣṇā | sadanāni | asyāḥ || samānabandhū iti samāna-bandhū | amr̥te iti | anūcī iti / dyāvā | varṇam | carataḥ | āmināne ityā-mināne ||1.113.2||
samānaḥ | adhvā | svasroḥ | anantaḥ / tam | anyā-anyā | carataḥ | devaśiṣṭe iti deva-śiṣṭe || na | methete iti | na | tasthatuḥ | sumeke iti su-meke / naktoṣāsā | sa-manasā | virūpe iti vi-rūpe ||1.113.3||
bhāsvatī | netrī | sūnr̥tānām / aceti | citrā | vi | duraḥ | naḥ | āvarityāvaḥ || pra-arpya | jagat | vi | ūm̐ iti | naḥ | rāyaḥ | akhyat / uṣāḥ | ajīgaḥ | bhuvanāni | viśvā ||1.113.4||
jihma-śye | caritave | maghonī / ā-bhogaye | iṣṭaye | rāye | ūm̐ iti | tvam || dabhram | paśyat-bhyaḥ | urviyā | vi-cakṣe / uṣāḥ | ajīgaḥ | bhuvanāni | viśvā ||1.113.5||
kṣatrāya | tvam | śravase | tvam | mahīyai / iṣṭaye | tvam | artham-iva | tvam | ityai || vi-sadr̥śā | jīvitā | abhi-pracakṣe / uṣāḥ | ajīgaḥ | bhuvanāni | viśvā ||1.113.6||
eṣā | divaḥ | duhitā | prati | adarśi / vi-ucchantī | yuvatiḥ | śukra-vāsāḥ || viśvasya | īśānā | pārthivasya | vasvaḥ / uṣaḥ | adya | iha | su-bhage | vi | uccha ||1.113.7||
parā-yatīnām | anu | eti | pāthaḥ / ā-yatīnām | prathamā | śaśvatīnām || vi-ucchantī | jīvam | ut-īrayantī / uṣāḥ | mr̥tam | kam | cana | bodhayantī ||1.113.8||
uṣaḥ | yat | agnim | sam-idhe | cakartha / vi | yat | āvaḥ | cakṣasā | sūryasya || yat | mānuṣān | yakṣyamāṇān | ajīgariti / tat | deveṣu | cakr̥ṣe | bhadram | apnaḥ ||1.113.9||
kiyati | ā | yat | samayā | bhavāti / yāḥ | vi-ūṣuḥ | yāḥ | ca | nūnam | vi-ucchān || anu | pūrvāḥ | kr̥pate | vāvaśānā / pra-dīdhyānā | joṣam | anyābhiḥ | eti ||1.113.10||
īyuḥ | te | ye | pūrva-tarām | apaśyan / vi-ucchantīm | uṣasam | martyāsaḥ || asmābhiḥ | ūm̐ iti | nu | prati-cakṣyā | abhūt / o iti | te | yanti | ye | aparīṣu | paśyān ||1.113.11||
yāvayat-dveṣāḥ | r̥ta-pāḥ | r̥te-jāḥ / sumna-varī | sūnr̥tāḥ | īrayantī || su-maṅgalīḥ | bibhratī | deva-vītim / iha | adya | uṣaḥ | śreṣṭha-tamā | vi | uccha ||1.113.12||
śaśvat | purā | uṣāḥ | vi | uvāsa | devī / atho iti | adya | idam | vi | āvaḥ | maghonī || atho iti | vi | ucchāt | ut-tarān | anu | dyūn / ajarā | amr̥tā | carati | svadhābhiḥ ||1.113.13||
vi | añji-bhiḥ | divaḥ | ātāsu | adyaut / apa | kr̥ṣṇām | niḥ-nijam | devī | āvarityāvaḥ || pra-bodhayantī | aruṇebhiḥ | aśvaiḥ / ā | uṣāḥ | yāti | su-yujā | rathena ||1.113.14||
ā-vahantī | poṣyā | vāryāṇi / citram | ketum | kr̥ṇute | cekitānā || īyuṣīṇām | upa-mā | śaśvatīnām / vi-bhātīnām | prathamā | uṣāḥ | vi | aśvait ||1.113.15||
ut | īrdhvam | jīvaḥ | asuḥ | naḥ | ā | agāt / apa | pra | agāt | tamaḥ | ā | jyotiḥ | eti || araik | panthām | yātave | sūryāya / aganma | yatra | pra-tirante | āyuḥ ||1.113.16||
syūmanā | vācaḥ | ut | iyarti | vahniḥ / stavānaḥ | rebhaḥ | uṣasaḥ | vi-bhātīḥ || adya | tat | uccha | gr̥ṇate | maghoni / asme iti | āyuḥ | ni | didīhi | prajā-vat ||1.113.17||
yāḥ | go-matīḥ | uṣasaḥ | sarva-vīrāḥ / vi-ucchanti | dāśuṣe | martyāya || vāyoḥ-iva | sūnr̥tānām | ut-arke / tāḥ | aśva-dāḥ | aśnavat | soma-sutvā ||1.113.18||
mātā | devānām | aditeḥ | anīkam / yajñasya | ketuḥ | br̥hatī | vi | bhāhi || praśasti-kr̥t | brahmaṇe | naḥ | vi | uccha / ā | naḥ | jane | janaya | viśva-vāre ||1.113.19||
yat | citram | apnaḥ | uṣasaḥ | vahanti / ījānāya | śaśamānāya | bhadram || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.113.20||

imāḥ | rudrāya | tavase | kapardine / kṣayat-vīrāya | pra | bharāmahe | matīḥ || yathā | śam | asat | dvi-pade | catuḥ-pade / viśvam | puṣṭam | grāme | asmin | anāturam ||1.114.1||
mr̥ḷa | naḥ | rudra | uta | naḥ | mayaḥ | kr̥dhi / kṣayat-vīrāya | namasā | vidhema | te || yat | śam | ca | yoḥ | ca | manuḥ | ā-yeje | pitā / tat | aśyāma | tava | rudra | pra-nītiṣu ||1.114.2||
aśyāma | te | su-matim | deva-yajyayā / kṣayat-vīrasya | tava | rudra | mīḍhvaḥ || sumna-yan | it | viśaḥ | asmākam | ā | cara / ariṣṭa-vīrāḥ | juhavāma | te | haviḥ ||1.114.3||
tveṣam | vayam | rudram | yajña-sādham / vaṅkum | kavim | avase | ni | hvayāmahe || āre | asmat | daivyam | heḷaḥ | asyatu / su-matim | it | vayam | asya | ā | vr̥ṇīmahe ||1.114.4||
divaḥ | varāham | aruṣam | kapardinam / tveṣam | rūpam | namasā | ni | hvayāmahe || haste | bibhrat | bheṣajā | vāryāṇi / śarma | varma | chardiḥ | asmabhyam | yaṁsat ||1.114.5||
idam | pitre | marutām | ucyate | vacaḥ / svādoḥ | svādīyaḥ | rudrāya | vardhanam || rāsva | ca | naḥ | amr̥ta | marta-bhojanam / tmane | tokāya | tanayāya | mr̥ḷa ||1.114.6||
mā | naḥ | mahāntam | uta | mā | naḥ | arbhakam / mā | naḥ | ukṣantam | uta | mā | naḥ | ukṣitam || mā | naḥ | vadhīḥ | pitaram | mā | uta | mātaram / mā | naḥ | priyāḥ | tanvaḥ | rudra | ririṣaḥ ||1.114.7||
mā | naḥ | toke | tanaye | mā | naḥ | āyau / mā | naḥ | goṣu | mā | naḥ | aśveṣu | ririṣaḥ || vīrān | mā | naḥ | rudra | bhāmitaḥ | vadhīḥ / haviṣmantaḥ | sadam | it | tvā | havāmahe ||1.114.8||
upa | te | stomān | paśupāḥ-iva | ā | akaram / rāsva | pitaḥ | marutām | sumnam | asme iti || bhadrā | hi | te | su-matiḥ | mr̥ḷayat-tamā / atha | vayam | avaḥ | it | te | vr̥ṇīmahe ||1.114.9||
āre | te | go-ghnam | uta | puruṣa-ghnam / kṣayat-vīra | sumnam | asme iti | te | astu || mr̥ḷa | ca | naḥ | adhi | ca | brūhi | deva / adha | ca | naḥ | śarma | yaccha | dvi-barhāḥ ||1.114.10||
avocāma | namaḥ | asmai | avasyavaḥ / śr̥ṇotu | naḥ | havam | rudraḥ | marutvān || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.114.11||

citram | devānām | ut | agāt | anīkam / cakṣuḥ | mitrasya | varuṇasya | agneḥ || ā | aprāḥ | dyāvāpr̥thivī iti | antarikṣam / sūryaḥ | ātmā | jagataḥ | tasthuṣaḥ | ca ||1.115.1||
sūryaḥ | devīm | uṣasam | rocamānām / maryaḥ | na | yoṣām | abhi | eti | paścāt || yatra | naraḥ | deva-yantaḥ | yugāni / vi-tanvate | prati | bhadrāya | bhadram ||1.115.2||
bhadrāḥ | aśvāḥ | haritaḥ | sūryasya / citrāḥ | eta-gvāḥ | anu-mādyāsaḥ || namasyantaḥ | divaḥ | ā | pr̥ṣṭham | asthuḥ / pari | dyāvāpr̥thivī | yanti | sadyaḥ ||1.115.3||
tat | sūryasya | deva-tvam | tat | mahi-tvam / madhyā | kartoḥ | vi-tatam | sam | jabhāra || yadā | it | ayukta | haritaḥ | sadha-sthāt / āt | rātrī | vāsaḥ | tanute | simasmai ||1.115.4||
tat | mitrasya | varuṇasya | abhi-cakṣe / sūryaḥ | rūpam | kr̥ṇute | dyoḥ | upa-sthe || anantam | anyat | ruśat | asya | pājaḥ / kr̥ṣṇam | anyat | haritaḥ | sam | bharanti ||1.115.5||
adya | devāḥ | ut-itā | sūryasya / niḥ | aṁhasaḥ | pipr̥ta | niḥ | avadyāt || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||1.115.6||

nāsatyābhyām | barhiḥ-iva | pra | vr̥ñje / stomān | iyarmi | abhriyā-iva | vātaḥ || yau | arbhagāya | vi-madāya | jāyām / senā-juvā | ni-ūhatuḥ | rathena ||1.116.1||
vīḷupatma-bhiḥ | āśuhema-bhiḥ | vā / devānām | vā | jūti-bhiḥ | śāśadānā || tat | rāsabhaḥ | nāsatyā | sahasram / ājā | yamasya | pra-dhane | jigāya ||1.116.2||
tugraḥ | ha | bhujyum | aśvinā | uda-meghe / rayim | na | kaḥ | cit | mamr̥-vān | ava | ahāḥ || tam | ūhathuḥ | naubhiḥ | ātman-vatībhiḥ / antarikṣaprut-bhiḥ | apa-udakābhiḥ ||1.116.3||
tisraḥ | kṣapaḥ | triḥ | ahā | ativrajat-bhiḥ / nāsatyā | bhujyum | ūhathuḥ | pataṅgaiḥ || samudrasya | dhanvan | ārdrasya | pāre / tri-bhiḥ | rathaiḥ | śatapat-bhiḥ | ṣaṭ-aśvaiḥ ||1.116.4||
anārambhaṇe | tat | avīrayethām / anāsthāne | agrabhaṇe | samudre || yat | aśvinau | ūhathuḥ | bhujyum | astam / śata-aritrān | nāvam | ātasthi-vāṁsam ||1.116.5||
yam | aśvinā | dadathuḥ | śvetam | aśvam / agha-aśvāya | śaśvat | it | svasti || tat | vām | dātram | mahi | kīrtenyam | bhūt / paidvaḥ | vājī | sadam | it | havyaḥ | aryaḥ ||1.116.6||
yuvam | narā | stuvate | pajriyāya / kakṣīvate | aradatam | puram-dhim || kārotarāt | śaphāt | aśvasya | vr̥ṣṇaḥ / śatam | kumbhān | asiñcatam | surāyāḥ ||1.116.7||
himena | agnim | ghraṁsam | avārayethām / pitu-matīm | ūrjam | asmai | adhattam || r̥bīse | atrim | aśvinā | ava-nītam / ut | ninyathuḥ | sarva-gaṇam | svasti ||1.116.8||
parā | avatam | nāsatyā | anudethām / uccā-budhnam | cakrathuḥ | jihma-bāram || kṣaran | āpaḥ | na | pāyanāya | rāye / sahasrāya | tr̥ṣyate | gotamasya ||1.116.9||
jujuruṣaḥ | nāsatyā | uta | vavrim / pra | amuñcatam | drāpim-iva | cyavānāt || pra | atiratam | jahitasya | āyuḥ | dasrā / āt | it | patim | akr̥ṇutam | kanīnām ||1.116.10||
tat | vām | narā | śaṁsyam | rādhyam | ca / abhiṣṭi-mat | nāsatyā | varūtham || yat | vidvāṁsā | nidhim-iva | apa-gūḷham / ut | darśatāt | ūpathuḥ | vandanāya ||1.116.11||
tat | vām | narā | sanaye | daṁsaḥ | ugram / āviḥ | kr̥ṇomi | tnyatuḥ | na | vr̥ṣṭim || dadhyaṅ | ha | yat | madhu | ātharvaṇaḥ | vām / aśvasya | sīrṣṇā | pra | yat | īm | uvāca ||1.116.12||
ajohavīt | nāsatyā | karā | vām / mahe | yāman | puru-bhujā | puram-dhiḥ || śrutam | tat | śāsuḥ-iva | vadhri-matyāḥ / hiraṇya-hastam | aśvinau | adattam ||1.116.13||
āsnaḥ | vr̥kasya | vartikām | abhīke / yuvam | narā | nāsatyā | amumuktam || uto iti | kavim | puru-bhujā | yuvam | ha / kr̥pamāṇam | akr̥ṇutam | vi-cakṣe ||1.116.14||
caritram | hi | veḥ-iva | acchedi | parṇam / ājā | khelasya | pari-takmyāyām || sadyaḥ | jaṅghām | āyasīm | viśpalāyai / dhane | hite | sartave | prati | adhattam ||1.116.15||
śatam | meṣān | vr̥kye | cakṣadānam / r̥jra-aśvam | tam | pitā | andham | cakāra || tasmai | akṣī iti | nāsatyā | vi-cakṣe / ā | adhattam | dasrā | bhiṣajau | anarvan ||1.116.16||
ā | vām | ratham | duhitā | sūryasya / kārṣma-iva | atiṣṭhat | arvatā | jayantī || viśve | devāḥ | anu | amanyanta | hr̥t-bhiḥ / sam | ūm̐ iti | śriyā | nāsatyā | sacethe iti ||1.116.17||
yat | ayātam | divaḥ-dāsāya | vartiḥ / bharat-vājāya | aśvinā | hayantā || revat | uvāha | sacanaḥ | rathaḥ | vām / vr̥ṣabhaḥ | ca | śiṁśumāraḥ | ca | yuktā ||1.116.18||
rayim | su-kṣatram | su-apatyam | āyuḥ / su-vīryam | nāsatyā | vahantā || ā | jahnāvīm | sa-manasā | upa | vājaiḥ / triḥ | ahnaḥ | bhāgam | dadhatīm | ayātam ||1.116.19||
pari-viṣṭam | jāhuṣam | viśvataḥ | sīm / su-gebhiḥ | naktam | ūhathuḥ | rajaḥ-bhiḥ || vi-bhindunā | nāsatyā | rathena / vi | parvatān | ajarayū iti | ayātam ||1.116.20||
ekasyāḥ | vastoḥ | āvatam | raṇāya / vaśam | aśvinā | sanaye | sahasrā || niḥ | ahatam | ducchunāḥ | indra-vantā / pr̥thu-śravasaḥ | vr̥ṣaṇau | arātīḥ ||1.116.21||
śarasya | cit | ārcat-kasya | avatāt | ā / nīcāt | uccā | cakrathuḥ | pātave | vāriti vāḥ || śayave | cit | nāsatyā | śacībhiḥ / jasuraye | staryam | pipyathuḥ | gām ||1.116.22||
avasyate | stuvate | kr̥ṣṇiyāya / r̥ju-yate | nāsatyā | śacībhiḥ || paśum | na | naṣṭam-iva | darśanāya / viṣṇāpvam | dadathuḥ | viśvakāya ||1.116.23||
daśa | rātrīḥ | aśivena | nava | dyūn / ava-naddham | śnathitam | ap-su | antariti || vi-prutam | rebham | udani | pra-vr̥ktam / ut | ninyathuḥ | somam-iva | sruveṇa ||1.116.24||
pra | vām | daṁsāṁsi | aśvinau | avocam / asya | patiḥ | syām | su-gavaḥ | su-vīraḥ || uta | paśyan | aśnuvan | dīrgham | āyuḥ / astam-iva | it | jarimāṇam | jagamyām ||1.116.25||

madhvaḥ | somasya | aśvinā | madāya / pratnaḥ | hotā | ā | vivāsate | vām || barhiṣmatī | rātiḥ | vi-śritā | gīḥ / iṣā | yātam | nāsatyā | upa | vājaiḥ ||1.117.1||
yaḥ | vām | aśvinā | manasaḥ | javīyān / rathaḥ | su-aśvaḥ | viśaḥ | ā-jigāti || yena | gacchathaḥ | su-kr̥taḥ | duroṇam / tena | narā | vartiḥ | asmabhyam | yātam ||1.117.2||
r̥ṣim | narau | aṁhasaḥ | pāñca-janyam / r̥bīsāt | atrim | muñcathaḥ | gaṇena || minantā | dasyoḥ | aśivasya | māyāḥ / anu-pūrvam | vr̥ṣaṇā | codayantā ||1.117.3||
aśvam | na | gūḷham | aśvinā | duḥ-evaiḥ / r̥ṣim | narā | vr̥ṣaṇā | rebham | ap-su || sam | tam | riṇīthaḥ | vi-prutam | daṁsaḥ-bhiḥ / na | vām | jūryanti | pūrvyā | kr̥tāni ||1.117.4||
susupvāṁsam | na | niḥ-r̥teḥ | upa-sthe / sūryam | na | dasrā | tamasi | kṣiyantam || śubhe | rukmam | na | darśatam | ni-khātam / ut | ūpathuḥ | aśvinā | vandanāya ||1.117.5||
tat | vām | narā | śaṁsyam | pajriyeṇa / kakṣīvatā | nāsatyā | pari-jman || śaphāt | aśvasya | vājinaḥ | janāya / śatam | kumbhān | asiñcatam | madhūnām ||1.117.6||
yuvam | narā | stuvate | kr̥ṣṇiyāya / viṣṇāpvam | dadathuḥ | viśvakāya || ghoṣāyai | cit | pitr̥-sade | duroṇe / patim | jūryantyai | aśvinau | adattam ||1.117.7||
yuvam | śyāvāya | ruśatīm | adattam / mahaḥ | kṣoṇasya | aśvinā | kaṇvāya || pra-vācyam | tat | vr̥ṣaṇā | kr̥tam | vām / yat | nārsadāya | śravaḥ | adhi-adhattam ||1.117.8||
puru | varpāṁsi | aśvinā | dadhānā / ni | pedave | ūhathuḥ | āśum | aśvam || sahasra-sām | vājinam | aprati-itam / ahi-hanam | śravasyam | tarutram ||1.117.9||
etāni | vām | śravasyā | sudānū iti su-dānū / brahma | āṅgūṣam | sadanam | rodasyoḥ || yat | vām | pajrāsaḥ | aśvinā | havante / yātam | iṣā | ca | viduṣe | ca | vājam ||1.117.10||
sūnoḥ | mānena | aśvinā | gr̥ṇānā / vājam | viprāya | bhuraṇā | radantā || agastye | brahmaṇā | vavr̥dhānā / sam | viśpalām | nāsatyā | ariṇītam ||1.117.11||
kuha | yāntā | su-stutim | kāvyasya / divaḥ | napātā | vr̥ṣaṇā | śayu-trā || hiraṇyasya-iva | kalaśam | ni-khātam / ut | ūpathuḥ | daśame | aśvinā | ahan ||1.117.12||
yuvam | cyavānam | aśvinā | jarantam / punaḥ | yuvānam | cakrathuḥ | śacībhiḥ || yuvoḥ | ratham | duhitā | sūryasya / saha | śriyā | nāsatyā | avr̥ṇīta ||1.117.13||
yuvam | tugrāya | pūrvyebhiḥ | evaiḥ / punaḥ-manyau | abhavatam | yuvānā || yuvam | bhujyum | arṇasaḥ | niḥ | samudrāt / vi-bhiḥ | ūhathuḥ | r̥jrebhiḥ | aśvaiḥ ||1.117.14||
ajohavīt | aśvinā | taugryaḥ | vām / pra-ūḷhaḥ | samudram | avyathiḥ | jaganvān || niḥ | tam | ūhathuḥ | su-yujā | rathena / manaḥ-javasā | vr̥ṣaṇā | svasti ||1.117.15||
ajohavīt | aśvinā | vartikā | vām / āsnaḥ | yat | sīm | amuñcatam | vr̥kasya || vi | jayuṣā | yayathuḥ | sānu | adreḥ / jātam | viṣvācaḥ | ahatam | viṣeṇa ||1.117.16||
śatam | meṣān | vr̥kye | mamahānam / tamaḥ | pra-nītam | aśivena | pitrā || ā | akṣī iti | r̥jra-aśve | aśvinau | adhattam / jyotiḥ | andhāya | cakrathuḥ | vi-cakṣe ||1.117.17||
śunam | andhāya | bharam | ahvayat | sā / vr̥kīḥ | aśvinā | vr̥ṣaṇā | narā | iti || jāraḥ | kanīnaḥ-iva | cakṣadānaḥ / r̥jra-aśvaḥ | śatam | ekam | ca | meṣān ||1.117.18||
mahī | vām | ūtiḥ | aśvinā | mayaḥ-bhūḥ / uta | srāmam | dhiṣṇyā | sam | riṇīthaḥ || atha | yuvām | it | ahvayat | puram-dhiḥ / ā | agacchatam | sīm | vr̥ṣaṇau | avaḥ-bhiḥ ||1.117.19||
adhenum | dasrā | staryam | vi-saktām / apinvatam | śayave | aśvinā | gām || yuvam | śacībhiḥ | vi-madāya | jāyām / ni | ūhathuḥ | puru-mitrasya | yoṣām ||1.117.20||
yavam | vr̥keṇa | aśvina | vapantā / iṣam | duhantā | manuṣāya | dasrā || abhi | dasyum | bakureṇa | dhamantā / uru | jyotiḥ | cakrathuḥ | āryāya ||1.117.21||
ātharvaṇāya | aśvinā | dadhīce / aśvyam | śiraḥ | prati | airayatam || saḥ | vām | madhu | pra | vocat | r̥ta-yan / tvāṣṭram | yat | dasrau | api-kakṣyam | vām ||1.117.22||
sadā | kavī iti | su-matim | ā | cake | vām / viśvāḥ | dhiyaḥ | aśvinā | pra | avatam | me || asme iti | rayim | nāsatyā | br̥hantam / apatya-sācam | śrutyam | rarāthām ||1.117.23||
hiraṇya-hastam | aśvinā | rarāṇā / putram | narā | vadhri-matyāḥ | adattam || tridhā | ha | śyāvam | aśvinā | vi-kastam / ut | jīvase | airayatam | sudānū iti su-dānū ||1.117.24||
etāni | vām | aśvinā | vīryāṇi / pra | pūrvyāṇi | āyavaḥ | avocan || brahma | kr̥ṇvantaḥ | vr̥ṣaṇā | yuva-bhyām / su-vīrāsaḥ | vidatham | ā | vadema ||1.117.25||

ā | vām | rathaḥ | aśvinā | śyena-patvā / su-mr̥ḷīkaḥ | sva-vān | yātu | arvāṅ || yaḥ | martyasya | manasaḥ | javīyān / tri-vandhuraḥ | vr̥ṣaṇā | vāta-raṁhāḥ ||1.118.1||
tri-vandhureṇa | tri-vr̥tā | rathena / tri-cakreṇa | su-vr̥tā | ā | yātam | arvāk || pinvatam | gāḥ | jinvatam | arvataḥ | naḥ / vardhayatam | aśvinā | vīram | asme iti ||1.118.2||
pravat-yāmanā | su-vr̥tā | rathena / dasrau | imam | śr̥ṇutam | ślokam | adreḥ || kim | aṅga | vām | prati | avartim | gamiṣṭhā / āhuḥ | viprāsaḥ | aśvinā | purā-jāḥ ||1.118.3||
ā | vām | śyenāsaḥ | aśvinā | vahantu / rathe | yuktāsaḥ | āśavaḥ | pataṅgāḥ || ye | ap-turaḥ | divyāsaḥ | na | gr̥dhrāḥ / abhi | prayaḥ | nāsatyā | vahanti ||1.118.4||
ā | vām | ratham | yuvatiḥ | tiṣṭhat | atra / juṣṭvī | narā | duhitā | sūryasya || pari | vām | aśvāḥ | vapuṣaḥ | pataṅgāḥ / vayaḥ | vahantu | aruṣāḥ | abhīke ||1.118.5||
ut | vandanam | airatam | daṁsanābhiḥ / ut | rebham | dasrā | vr̥ṣaṇā | śacībhiḥ || niḥ | taugryam | pārayathaḥ | samudrāt / punariti | cyavānam | cakrathuḥ | yuvānam ||1.118.6||
yuvam | atraye | ava-nītāya | taptam / ūrjam | omānam | aśvinau | adhattam || yuvam | kaṇvāya | api-riptāya | cakṣuḥ / prati | adhattam | su-stutim | jujuṣāṇā ||1.118.7||
yuvam | dhenum | śayave | nādhitāya / apinvatam | aśvinā | pūrvyāya || amuñcatam | vartikām | aṁhasaḥ | niḥ / prati | jaṅghām | viśpalāyāḥ | adhattam ||1.118.8||
yuvam | śvetam | pedave | indra-jūtam / ahi-hanam | aśvinā | adattam | aśvam || johūtram | aryaḥ | abhi-bhūtim | ugram / sahasra-sām | vr̥ṣaṇam | vīḷu-aṅgam ||1.118.9||
tā | vām | narā | su | avase | su-jātā / havāmahe | aśvinā | nādhamānāḥ || ā | naḥ | upa | vasu-matā | rathena / giraḥ | juṣāṇā | suvitāya | yātam ||1.118.10||
ā | śyenasya | javasā | nūtanena / asme iti | yatam | nāsatyā | sajoṣāḥ || have | hi | vām | aśvinā | rāta-havyaḥ / śaśvat-tamāyāḥ | uṣasaḥ | vi-uṣṭau ||1.118.11||

ā | vām | ratham | puru-māyam | manaḥ-juvam / jīra-aśvam | yajñiyam | jīvase | huve || sahasra-ketum | vaninam | śatat-vasum / śruṣṭī-vānam | varivaḥ-dhām | abhi | prayaḥ ||1.119.1||
ūrdhvā | dhītiḥ | prati | asya | pra-yāmani / adhāyi | śasman | sam | ayante | ā | diśaḥ || svadāmi | gharmam | prati | yanti | ūtayaḥ / ā | vām | ūrjānī | ratham | aśvinā | aruhat ||1.119.2||
sam | yat | mithaḥ | paspr̥dhānāsaḥ | agmata / śubhe | makhāḥ | amitāḥ | jāyavaḥ | raṇe || yuvoḥ | aha | pravaṇe | cekite | rathaḥ / yat | aśvinā | vahathaḥ | sūrim | ā | varam ||1.119.3||
yuvam | bhujyum | bhuramāṇam | vi-bhiḥ | gatam / svayukti-bhiḥ | ni-vahantā | pitr̥-bhyaḥ | ā || yāsiṣṭam | vartiḥ | vr̥ṣaṇā | vi-jenyam / divaḥ-dāsāya | mahi | ceti | vām | avaḥ ||1.119.4||
yuvoḥ | aśvinā | vapuṣe | yuvā-yujam / ratham | vāṇī iti | yematuḥ | asya | śardhyam || ā | vām | pati-tvam | sakhyāya | jagmuṣī / yoṣā | avr̥ṇīta | jenyā | yuvām | patī iti ||1.119.5||
yuvam | rebham | pari-sūteḥ | uruṣyathaḥ / himena | gharmam | pari-taptam | atraye || yuvam | śayoḥ | avasam | pipyathuḥ | gavi / pra | dīrgheṇa | vandanaḥ | tāri | āyuṣā ||1.119.6||
yuvam | vandanam | niḥ-r̥tam | jaraṇyayā / ratham | na | dasrā | karaṇā | sam | invathaḥ || kṣetrāt | ā | vipram | janathaḥ | vipanyayā / pra | vām | atra | vidhate | daṁsanā | bhuvat ||1.119.7||
agacchatam | kr̥pamāṇam | parā-vati / pituḥ | svasya | tyajasā | ni-bādhitam || svaḥ-vatīḥ | itaḥ | ūtīḥ | yuvoḥ | aha / citrāḥ | abhīke | abhavan | abhiṣṭayaḥ ||1.119.8||
uta | syā | vām | madhu-mat | makṣikā | arapat / made | somasya | auśijaḥ | huvanyati || yuvam | dadhīcaḥ | manaḥ | ā | vivāsathaḥ / atha | śiraḥ | prati | vām | aśvyam | vadat ||1.119.9||
yuvam | pedave | puru-vāram | aśvinā / spr̥dhām | śvetam | tarutāram | duvasyathaḥ || śaryaiḥ | abhi-dyum | pr̥tanāsu | dustaram / carkr̥tyam | indram-iva | carṣaṇi-saham ||1.119.10||

kā | rādhat | hotrā | aśvinā | vām / kaḥ | vām | joṣe | ubhayoḥ || kathā | vidhāti | apra-cetāḥ ||1.120.1||
vidvāṁsau | it | duraḥ | pr̥cchet / avidvān | itthā | aparaḥ | acetāḥ || nu | cit | nu | marte | akrau ||1.120.2||
tā | vidvāṁsā | havāmahe | vām / tā | naḥ | vidvāṁsā | manma | vocetam | adya || pra | ārcat | dayamānaḥ | yuvākuḥ ||1.120.3||
vi | pr̥cchāmi | pākyā | na | devān | vaṣaṭ-kr̥tasya | adbhutasya | dasrā || pātam | ca | sahyasaḥ | yuvam | ca | rabhyasaḥ | naḥ ||1.120.4||
pra | yā | ghoṣe | bhr̥gavāṇe | na | śobhe / yayā | vācā | yajati | pajriyaḥ | vām || pra | iṣa-yuḥ | na | vidvān ||1.120.5||
śrutam | gāyatram | takavānasya / aham | cit | hi | rirebha | aśvinā | vām || ā | akṣī iti | śubhaḥ | patī iti | dan ||1.120.6||
yuvam | hi | āstam | mahaḥ | ran / yuvam | vā | yat | niḥ-atataṁsatam || tā | naḥ | vasū iti | su-gopā | syātam / pātam | naḥ | vr̥kāt | agha-yoḥ ||1.120.7||
mā | kasmai | dhātam | abhi | amitriṇe | naḥ / mā | akutra | naḥ | gr̥hebhyaḥ | dhenavaḥ | guḥ || stana-bhujaḥ | aśiśvīḥ ||1.120.8||
duhīyan | mitra-dhitaye | yuvāku / rāye | ca | naḥ | mimītam | vāja-vatyai || iṣe | ca | naḥ | mimītam | dhenu-matyai ||1.120.9||
aśvinoḥ | asanam | ratham / anaśvam | vājinī-vatoḥ || tena | aham | bhūri | cākana ||1.120.10||
ayam | samaha | mā | tanu / ūhyāte | janān | anu || soma-peyam | su-khaḥ | rathaḥ ||1.120.11||
adha | svapnasya | niḥ | vide / abhuñjataḥ | ca | revataḥ || ubhā | tā | basri | naśyataḥ ||1.120.12||

kat | itthā | nr̥̄n | pātram | deva-yatām / śravat | giraḥ | aṅgirasām | turaṇyan || pra | yat | ānaṭ | viśaḥ | ā | harmyasa | uru / kraṁsate | adhvare | yajatraḥ ||1.121.1||
stambhīt | ha | dyām | saḥ | dharuṇam | pruṣāyat / r̥bhuḥ | vājāya | draviṇam | naraḥ | goḥ || anu | sva-jām | mahiṣaḥ | cakṣata | vrām / menām | aśvasya | pari | mātaram | goḥ ||1.121.2||
nakṣat | havam | aruṇīḥ | pūrvyam | rāṭ / turaḥ | viśām | aṅgirasām | anu | dyūn || takṣat | vajram | ni-yutam | tastambhat | dyām / catuḥ-pade | naryāya | dvi-pāde ||1.121.3||
asya | made | svaryam | dāḥ | r̥tāya / api-vr̥tam | usriyāṇām | anīkam || yat | ha | pra-sarge | tri-kakup | ni-vartat / apa | druhaḥ | mānuṣasya | duraḥ | variti ||1.121.4||
tubhyam | payaḥ | yat | pitarau | anītām / rādhaḥ | su-retaḥ | turaṇe | bhuraṇyū iti || śuci | yat | te | rekṇaḥ | ā | ayajanta / sabaḥ-dughāyāḥ | payaḥ | usriyāyāḥ ||1.121.5||
adha | pra | jajñe | taraṇiḥ | mamattu / pra | roci | asyāḥ | uṣasaḥ | na | sūraḥ || induḥ | yebhiḥ | āṣṭa | sva-iduhavyaiḥ / sruveṇa | siñcan | jaraṇā | abhi | dhāma ||1.121.6||
su-idhmā | yat | vana-dhitiḥ | apasyāt / sūraḥ | adhvare | pari | rodhanā | goḥ || yat | ha | pra-bhāsi | kr̥tvyān | anu | dyūn / anarviśe | paśu-iṣe | turāya ||1.121.7||
aṣṭā | mahaḥ | divaḥ | ādaḥ | harī iti | iha / dyumna-saham | abhi | yodhānaḥ | utsam || harim | yat | te | mandinam | dhukṣan | vr̥dhe / go-rabhasam | adri-bhiḥ | vātāpyam ||1.121.8||
tvam | āyasam | prati | vartayaḥ | goḥ / divaḥ | aśmānam | upa-nītam | r̥bhvā || kutsāya | yatra | puru-hūta | vanvan / śuṣṇam | anantaiḥ | pari-yāsi | vadhaiḥ ||1.121.9||
purā | yat | sūraḥ | tamasaḥ | api-iteḥ / tam | adri-vaḥ | phali-gam | hetim | asya || śuṣṇasya | cit | pari-hitam | yat | ojaḥ / divaḥ | pari | su-grathitam | tat | ā | adarityadaḥ ||1.121.10||
anu | tvā | mahī iti | pājasī iti | acakre iti / dyāvākṣāmā | madatām | indra | karman || tvam | vr̥tram | ā-śayānam | sirāsu / mahaḥ | vajreṇa | sisvapaḥ | varāhum ||1.121.11||
tvam | indra | naryaḥ | yān | avaḥ | nr̥̄n / tiṣṭha | vātasya | su-yujaḥ | vahiṣṭhān || yam | te | kāvyaḥ | uśanā | mandinam | dāt / vr̥tra-hanam | pāryam | tatakṣa | vajram ||1.121.12||
tvam | sūraḥ | haritaḥ | ramayaḥ | nr̥̄n / bharat | cakram | etaśaḥ | na | ayam | indra || pra-asya | pāram | navatim | nāvyānām / api | kartam | avartayaḥ | ayajyūn ||1.121.13||
tvam | naḥ | asyāḥ | indra | duḥ-hanāyāḥ / pāhi | vajri-vaḥ | duḥ-itāt | abhīke || pra | naḥ | vājān | rathyaḥ | aśva-budhyān / iṣe | yandhi | śravase | sūnr̥tāyai ||1.121.14||
mā | sā | te | asmat | su-matiḥ | vi | dasat / vāja-pramahaḥ | sam | iṣaḥ | varanta || ā | naḥ | bhaja | magha-van | goṣu | aryaḥ / maṁhiṣṭhāḥ | te | sadha-mādaḥ | syāma ||1.121.15||

pra | vaḥ | pāntam | raghu-manyavaḥ | andhaḥ / yajñam | rudrāya | mīḷhuṣe | bharadhvam || divaḥ | astoṣi | asurasya | vīraiḥ / iṣudhyā-iva | marutaḥ | rodasyoḥ ||1.122.1||
patnī-iva | pūrva-hūtim | vavr̥dhadhyai / uṣasānaktā | purudhā | vidāne iti || starīḥ | na | atkam | vi-utam | vasānā / sūryasya | śriyā | su-dr̥śī | hiraṇyaiḥ ||1.122.2||
mamattu | naḥ | pari-jmā | vasarhā / mamattu | vātaḥ | apām | vr̥ṣaṇ-vān || śiśītam | indrāparvatā | yuvam | naḥ / tat | naḥ | viśve | varivasyantu | devāḥ ||1.122.3||
uta | tyā | me | yaśasā | śvetanāyai / vyantā | pāntā | auśijaḥ | huvadhyai || pra | vaḥ | napātam | apām | kr̥ṇudhvam / pra | mātarā | rāspinasya | āyoḥ ||1.122.4||
ā | vaḥ | ruvaṇyum | auśijaḥ | huvadhyai / ghoṣā-iva | śaṁsam | arjunasya | naṁśe || pra | vaḥ | pūṣṇe | dāvane | ā / accha | voceya | vasu-tātim | agneḥ ||1.122.5||
śrutam | me | mitrāvaruṇā | havā | imā / uta | śrutam | sadane | viśvataḥ | sīm || śrotu | naḥ | śrotu-rātiḥ | su-śrotuḥ / su-kṣetrā | sindhuḥ | at-bhiḥ ||1.122.6||
stuṣe | sā | vām | varuṇa | mitra | rātiḥ / gavām | śatā | pr̥kṣa-yāmeṣu | pajre || śruta-rathe | priya-rathe | dadhānāḥ / sadyaḥ | puṣṭim | ni-rundhānāsaḥ | agman ||1.122.7||
asya | stuṣe | mahi-maghasya | rādhaḥ / sacā | sanema | nahuṣaḥ | su-vīrāḥ || janaḥ | yaḥ | pajrebhyaḥ | vājinī-vān / aśva-vataḥ | rathinaḥ | mahyam | sūriḥ ||1.122.8||
janaḥ | yaḥ | mitrāvaruṇau | abhi-dhruk / apaḥ | na | vām | sunoti | akṣṇayā-dhruk || svayam | saḥ | yakṣmam | hr̥daye | ni | dhatte / āpa | yat | īm | hotrābhiḥ | r̥ta-vā ||1.122.9||
saḥ | vrādhataḥ | nahuṣaḥ | dam-sujūtaḥ / śardhaḥ-taraḥ | narām | gūrta-śravāḥ || visr̥ṣṭa-rātiḥ | yāti | bāḷha-sr̥tvā / viśvāsu | pr̥t-su | sadam | it | śūraḥ ||1.122.10||
adha | gmanta | nahuṣaḥ | havam | sūreḥ / śrota / rājānaḥ | amr̥tasya | mandrāḥ || nabhaḥ-juvaḥ | yat | niravasya | rādhaḥ / pra-śastaye / mahinā | ratha-vate ||1.122.11||
etam | śardham | dhāma | yasya | sūreḥ / iti | avocan | daśa-tayasya | naṁśe || dyumnāni | yeṣu | vasu-tātiḥ | raran / viśve | sanvantu | pra-bhr̥theṣu | vājam ||1.122.12||
mandāmahe | daśa-tayasya | dhāseḥ / dviḥ | yat | pañca | bibhrataḥ | yanti | annā || kim | iṣṭa-aśvaḥ | iṣṭa-raśmiḥ | ete / īśānāsaḥ | taruṣaḥ | r̥ñjate | nr̥̄n ||1.122.13||
hiraṇya-karṇam | maṇi-grīvam | arṇaḥ / tat | naḥ | viśve | varivasyantu | devāḥ || aryaḥ | giraḥ | sadyaḥ | ā | jagmuṣīḥ | ā / usrāḥ | cākantu | ubhayeṣu | asme iti ||1.122.14||
catvāraḥ | mā | maśarśārasya | śiśvaḥ / trayaḥ | rājñaḥ | āyavasasya | jiṣṇoḥ || rathaḥ | vām | mitrāvaruṇā | dīrgha-apsāḥ / syūma-gabhastiḥ | sūraḥ | na | adyaut ||1.122.15||

pr̥thuḥ | rathaḥ | dakṣiṇāyāḥ | ayoji / ā | enam | devāsaḥ | amr̥tāsaḥ | asthuḥ || kr̥ṣṇāt | ut | asthāt | aryā | vi-hāyāḥ / cikitsantī | mānuṣāya | kṣayāya ||1.123.1||
pūrvā | viśvasmāt | bhuvanāt | abodhi / jayantī | vājam | br̥hatī | sanutrī || uccā | vi | akhyat | yuvatiḥ | punaḥ-bhūḥ / ā | uṣāḥ | agan | prathamā | pūrva-hūtau ||1.123.2||
yat | adya | bhāgam | vi-bhajāsi | nr̥-bhyaḥ / uṣaḥ | devi | martya-trā | su-jāte || devaḥ | naḥ | atra | savitā | damūnāḥ / anāgasaḥ | vocati | sūryāya ||1.123.3||
gr̥ham-gr̥ham | ahanā | yāti | accha / dive-dive | adhi | nāma | dadhānā || sisāsantī | dyotanā | śaśvat | ā | agāt / agram-agram | it | bhajate | vasūnām ||1.123.4||
bhagasya | svasā | varuṇasya | jāmiḥ / uṣaḥ | sūnr̥te | prathamā | jarasva || paścā | saḥ | dadhyāḥ | yaḥ | aghasya | dhātā / jayema | tam | dakṣiṇayā | rathena ||1.123.5||
ut | īratām | sūnr̥tāḥ | ut | puram-dhīḥ / ut | agnayaḥ | śuśucānāsaḥ | asthuḥ || spārhā | vasūni | tamasā | apa-gūḷhā / āviḥ | kr̥ṇvanti | uṣasaḥ | vi-bhātīḥ ||1.123.6||
apa | anyat | eti | abhi | anyat | eti / viṣurūpe iti viṣu-rūpe | ahanī iti | sam | carete iti || pari-kṣitoḥ | tamaḥ | anyā | guhā | akaḥ / adyaut | uṣāḥ | śośucatā | rathena ||1.123.7||
sa-dr̥śīḥ | adya | sa-dr̥śīḥ | it | ūm̐ iti | śvaḥ / dīrgham | sacante | varuṇasya | dhāma || anavadyāḥ | triṁśatam | yojanāni / ekā-ekā | kratum | pari | yanti | sadyaḥ ||1.123.8||
jānatī | ahnaḥ | prathamasya | nāma / śukrā | kr̥ṣṇāt | ajaniṣṭa | śvitīcī || r̥tasya | yoṣā | na | mināti | dhāma / ahaḥ-ahaḥ | niḥ-kr̥tam | ā-carantī ||1.123.9||
kanyā-iva | tanvā | śāśadānā / eṣi | devi | devam | iyakṣamāṇam || sam-smayamānā | yuvatiḥ | purastāt / āviḥ | vakṣāṁsi | kr̥ṇuṣe | vi-bhātī ||1.123.10||
su-saṅkāśā | mātr̥mr̥ṣṭā-iva | yoṣā / āviḥ | tanvam | kr̥ṇuṣe | dr̥śe | kam || bhadrā | tvam | uṣaḥ | vi-taram | vi | uccha / na | tat | te | anyāḥ | uṣasaḥ | naśanta ||1.123.11||
aśva-vatīḥ | go-matīḥ | viśva-vārāḥ / yatamānāḥ | raśmi-bhiḥ | sūryasya || parā | ca | yanti | punaḥ | ā | ca | yanti / bhadrā | nāma | vahamānāḥ | uṣasaḥ ||1.123.12||
r̥tasya | raśmim | anu-yacchamānā / bhadram-bhadram | kratum | asmāsu | dhehi || uṣaḥ | naḥ | adya | su-havā | vi | uccha / asmāsu | rāyaḥ | maghavat-su | ca | syuriti syuḥ ||1.123.13||

uṣāḥ | ucchantī | sam-idhāne | agnau / ut-yan | sūryaḥ | urviyā | jyotiḥ | aśret || devaḥ | naḥ | atra | savitā | nu | artham / pra | asāvīt | dvi-pat | pra | catuḥ-pat | ityai ||1.124.1||
aminatī | daivyāni | vratāni / pra-minatī | manuṣyā | yugāni || īyuṣīṇām | upamā | śaśvatīnām / ā-yatīnām | prathamā | uṣāḥ | vi | adyaut ||1.124.2||
eṣā | divaḥ | duhitā | prati | adarśi / jyotiḥ | vasānā | samanā | purastāt || r̥tasya | panthām | anu | eti | sādhu / prajānatī-iva | na | diśaḥ | mināti ||1.124.3||
upo iti | adarśi | śundhyuvaḥ | na | vakṣaḥ / nodhāḥ-iva | āviḥ | akr̥ta | priyāṇi || adma-sat | na | sasataḥ | bodhayantī / śaśvat-tamā | ā | agāt | punaḥ | ā-īyuṣīṇām ||1.124.4||
pūrve | ardhe | rajasaḥ | aptyasya / gavām | janitrī | akr̥ta | pra | ketum || vi | ūm̐ iti | prathate | vi-taram | varīyaḥ | ā / ubhā | pr̥ṇantī | pitroḥ | upa-sthā ||1.124.5||
eva | it | eṣā | puru-tamā | dr̥śe | kam / na | ajāmim | na | pari | vr̥ṇakti | jāmim || arepasā | tanvā | śāśadānā / na | arbhāt | īṣate | na | mahaḥ | vi-bhātī ||1.124.6||
abhrātā-iva | puṁsaḥ | eti | pratīcī / garta-ārugiva | sanaye | dhanānām || jāyā-iva | patye | uśatī | su-vāsāḥ / uṣāḥ | hasrā-iva | ni | riṇīte | apsaḥ ||1.124.7||
svasā | svasre | jyāyasyai | yonim | araik / apa | eti | asyāḥ | praticakṣya-iva || vi-ucchantī | raśmi-bhiḥ | sūryasya / añji | aṅkte | samanagāḥ-iva | vrāḥ ||1.124.8||
āsām | pūrvāsām | aha-su | svasr̥̄ṇām / aparā | pūrvām | abhi | eti | paścāt || tāḥ | pratna-vat | navyasīḥ | nūnam | asme iti / revat | ucchantu | su-dināḥ | uṣasaḥ ||1.124.9||
pra | bodhaya | uṣaḥ | pr̥ṇataḥ | maghoni / abudhyamānāḥ | paṇayaḥ | sasantu || revat | uccha | maghavat-bhyaḥ | maghoni / revat | stotre | sūnr̥te | jarayantī ||1.124.10||
ava | iyam | aśvait | yuvatiḥ | purastāt / yuṅkte | gavām | aruṇānām | anīkam || vi | nūnam | ucchāt | asati | pra | ketuḥ / gr̥ham-gr̥ham | upa | tiṣṭhāte | agniḥ ||1.124.11||
ut | te | vayaḥ | cit | vasateḥ | apaptan / naraḥ | ca | ye | pitu-bhājaḥ | vi-uṣṭau || amā | sate | vahasi | bhūri | vāmam / uṣaḥ | devi | dāśuṣe | martyāya ||1.124.12||
astoḍhvam | stomyāḥ | brahmaṇā | me / avīvr̥dhadhvam | uśatīḥ | uṣasaḥ || yuṣmākam | devīḥ | avasā | sanema / sahasriṇam | ca | śatinam | ca | vājam ||1.124.13||

prātariti | ratnam | prātaḥ-itvā | dadhāti | tam | cikitvān | prati-gr̥hya | ni | dhatte || tena | pra-jām | vardhayamānaḥ | āyuḥ / rāyaḥ | poṣeṇa | sacate | su-vīraḥ ||1.125.1||
su-guḥ | asat | su-hiraṇyaḥ | su-aśvaḥ / br̥hat | asmai | vayaḥ | indraḥ | dadhāti || yaḥ | tvā | ā-yantam | vasunā | prātaḥ-itvaḥ / mukṣījayā-iva | padim | ut-sināti ||1.125.2||
āyam | adya | su-kr̥tam | prātaḥ | icchan / iṣṭeḥ | putram | vasu-matā | rathena || aṁśoḥ | sutam | pāyaya | matsarasya / kṣayat-vīram | vardhaya | sūnr̥tābhiḥ ||1.125.3||
upa | kṣaranti | sindhavaḥ | mayaḥ-bhuvaḥ / ījānam | ca | yakṣyamāṇam | ca | dhenavaḥ || pr̥ṇantam | ca | papurim | ca | śravasyavaḥ / ghr̥tasya | dhārāḥ | upa | yanti | viśvataḥ ||1.125.4||
nākasya | pr̥ṣṭhe | adhi | tiṣṭhati | śritaḥ / yaḥ | pr̥ṇāti | saḥ | ha | deveṣu | gacchati || tasmai | āpaḥ | ghr̥tam | arṣanti | sindhavaḥ / tasmai | iyam | dakṣiṇā | pinvate | sadā ||1.125.5||
dakṣiṇā-vatām | it | imāni | citrā / dakṣiṇā-vatām | divi | sūryāsaḥ || dakṣiṇā-vantaḥ | amr̥tam | bhajante / dakṣiṇā-vantaḥ | pra | tirante | āyuḥ ||1.125.6||
mā | pr̥ṇantaḥ | duḥ-itam | enaḥ | ā | aran / mā | jāriṣuḥ | sūrayaḥ | su-vratāsaḥ || anyaḥ | teṣām | pari-dhiḥ | astu | kaḥ | cit / apr̥ṇantam | abhi | sam | yantu | śokāḥ ||1.125.7||

amandān | stomān | pra | bhare | manīṣā / sindhau | adhi | kṣiyataḥ | bhāvyasya || yaḥ | me | sahasram | amimīta | savān / atūrtaḥ | rājā | śravaḥ | icchamānaḥ ||1.126.1||
śatam | rājñaḥ | nādhamānasya | niṣkān / śatam | aśvān | pra-yatān | sadyaḥ | ādam || śatam | kakṣīvān | asurasya | gonām / divi | śravaḥ | ajaram | ā | tatāna ||1.126.2||
upa | mā | śyāvāḥ | svanayena | dattāḥ / vadhū-mantaḥ | daśa | rathāsaḥ | asthuḥ || ṣaṣṭiḥ | sahasram | anu | gavyam | ā | agāt / sanat | kakṣīvān | abhi-pitve | ahnām ||1.126.3||
catvāriṁśat | daśa-rathasya | śoṇāḥ / sahasrasya | agre | śreṇim | nayanti || mada-cyutaḥ | kr̥śana-vataḥ | atyān / kakṣīvantaḥ | ut | amr̥kṣanta | pajrāḥ ||1.126.4||
pūrvām | anu | pra-yatim | ā | dade | vaḥ / trīn | yuktān | aṣṭau | ari-dhāyasaḥ | gāḥ || su-bandhavaḥ | ye | viśyāḥ-iva | vrāḥ / anasvantaḥ | śravaḥ | aiṣanta | pajrāḥ ||1.126.5||
ā-gadhitā | pari-gadhitā / yā | kaśīkā-iva | jaṅgahe || dadāti | mahyam | yādurī / yāśūnām | bhojyā | śatā ||1.126.6||
upa-upa | me | parā | mr̥śa / mā | me | dabhrāṇi | manyathāḥ || sarvā | aham | asmi | romaśā / gandhārīṇām-iva | avikā ||1.126.7||

agnim | hotāram | manye | dāsvantam / vasum | sūnum | sahasaḥ | jāta-vedasam / vipram | na | jāta-vedasam || yaḥ | ūrdhvayā | su-adhvaraḥ / devaḥ | devācyā | kr̥pā || ghr̥tasya | vi-bhrāṣṭim | anu | vaṣṭi | śociṣā / ā-juhvānasya | sarpiṣaḥ ||1.127.1||
yajiṣṭham | tvā | yajamānāḥ | huvema / jyeṣṭham | aṅgirasām | vipra | manma-bhiḥ / viprebhiḥ | śukra | manma-bhiḥ || parijmānam-iva | dyām / hotāram | carṣaṇīnām || śociḥ-keśam | vr̥ṣaṇam | yam | imāḥ | viśaḥ / pra | avantu | jūtaye | viśaḥ ||1.127.2||
saḥ | hi | puru | cit | ojasā | virukmatā / dīdyānaḥ | bhavati | druham-taraḥ / paraśuḥ | na | druham-taraḥ || vīḷu | cit | yasya | sam-r̥tau / śruvat | vanā-iva | yat | sthiram || niḥ-sahamāṇaḥ | yamate | na | ayate / dhanva-sahā | na | ayate ||1.127.3||
dr̥ḷhā | cit | asmai | anu | duḥ | yathā | vide / tejiṣṭhābhiḥ | araṇi-bhiḥ | dāṣṭi | avase / agnaye | dāṣṭi | avase || pra | yaḥ | purūṇi | gāhate / takṣat | vanā-iva | śociṣā || sthirā | cit | annā | ni | riṇāti | ojasā / ni | sthirāṇi | cit | ojasā ||1.127.4||
tam | asya | pr̥kṣam | uparāsu | dhīmahi / naktam | yaḥ | sudarśa-taraḥ | divā-tarāt / apra-āyuṣe | divā-tarāt || āt | asya | āyuḥ | grabhaṇa-vat / vīḷu | śarma | na | sūnave || bhaktam | abhaktam | avaḥ | vyantaḥ | ajarāḥ / agnayaḥ | vyantaḥ | ajarāḥ ||1.127.5||
saḥ | hi | śardhaḥ | na | mārutam | tuvi-svaṇiḥ / apnasvatīṣu | urvarāsu | iṣṭaniḥ / ārtanāsu | iṣṭaniḥ || ādat | havyāni | ā-dadiḥ / yajñasya | ketuḥ | arhaṇā || adha | sma | asya | harṣataḥ | hr̥ṣīvataḥ / viśve | juṣanta | panthām / naraḥ | śubhe | na | panthām ||1.127.6||
dvitā | yat | īm | kīstāsaḥ | abhi-dyavaḥ / namasyantaḥ | upa-vocanta | bhr̥gavaḥ / mathnantaḥ | dāśā | bhr̥gavaḥ || agniḥ | īśe | vasūnām / śuciḥ | yaḥ | dharṇiḥ | eṣām || priyān | api-dhīn | vaniṣīṣṭa | medhiraḥ / ā | vaniṣīśṭa | medhiraḥ ||1.127.7||
viśvāsām | tvā | viśām | patim | havāmahe / sarvāsām | samānam | dam-patim | bhuje / satya-girvāhasam | bhuje || atithim | mānuṣāṇām / pituḥ | na | yasya | āsayā || amī iti | ca | viśve | amr̥tāsaḥ | ā | vayaḥ / havyā | deveṣu | ā | vayaḥ ||1.127.8||
tvam | agne | sahasā | sahan-tamaḥ / śuṣmin-tamaḥ | jāyase | deva-tātaye / rayiḥ | na | deva-tātaye || śuṣmin-tamaḥ | hi | te | madaḥ / dyumnin-tamaḥ | uta | kratuḥ || adha | sma | te | pari | caranti | ajara / śruṣṭī-vānaḥ | na | ajara ||1.127.9||
pra | vaḥ | mahe | sahasā | sahasvate / uṣaḥ-budhe | paśu-se | na | agnaye / stomaḥ | babhūtu | agnaye || prati | yat | īm | haviṣmān / viśvāsu | kṣāsu | joguve || agre | rebhaḥ | na | jarate | r̥ṣūṇām / jūrṇiḥ | hotā | r̥ṣūṇām ||1.127.10||
saḥ | naḥ | nediṣṭham | dadr̥śānaḥ | ā | bhara / agne | devebhiḥ | sa-canāḥ | su-cetunā / mahaḥ | rāyaḥ | su-cetunā || mahi | śaviṣṭha | naḥ | kr̥dhi / sam-cakṣe | bhuje | asyai || mahi | stotr̥-bhyaḥ | magha-van | su-vīryam / mathīḥ | ugraḥ | na | śavasā ||1.127.11||

ayam | jāyata | manuṣaḥ | dharīmaṇi / hotā | yajiṣṭhaḥ | uśijām | anu | vratam / agniḥ | svam | anu | vratam || viśva-śruṣṭiḥ | sakhi-yate / rayiḥ-iva | śravasyate || adabdhaḥ | hotā | ni | sadat | iḷaḥ | pade / pari-vītaḥ | iḷaḥ | pade ||1.128.1||
tam | yajña-sādham | api | vātayāmasi / r̥tasya | pathā | namasā | haviṣmatā / deva-tātā | haviṣmatā || saḥ | naḥ | ūrjām | upa-ābhr̥ti / ayā | kr̥pā | na | jūryati || yam | mātariśvā | manave | parā-vataḥ / devam | bhāriti bhāḥ | parā-vataḥ ||1.128.2||
evena | sadyaḥ | pari | eti | pārthivam / muhuḥ-gīḥ | retaḥ | vr̥ṣabhaḥ | kanikradat / dadhat | retaḥ | kanikradat || śatam | cakṣāṇaḥ | akṣa-bhiḥ / devaḥ | vaneṣu | turvaṇiḥ || sadaḥ | dadhānaḥ | upareṣu | sānuṣu / agniḥ | pareṣu | sānuṣu ||1.128.3||
saḥ | su-kratuḥ | puraḥ-hitaḥ | dame-dame / agniḥ | yajñasya | adhvarasya | cetati / kratvā | yajñasya | cetati || kratvā | vedhāḥ | iṣu-yate / viśvā | jātāni | paspaśe || yataḥ | ghr̥ta-śrīḥ | atithiḥ | ajāyata / vahniḥ | vedhāḥ | ajāyata ||1.128.4||
kratvā | yat | asya | taviṣīṣu | pr̥ñcate / agneḥ | avena | marutām | na | bhojyā / iṣirāya | na | bhojyā || saḥ | hi | sma | dānam | invati / vasūnām | ca | majmanā || saḥ | naḥ | trāsate | duḥ-itāt | abhi-hrutaḥ / śaṁsāt | aghāt | abhi-hrutaḥ ||1.128.5||
viśvaḥ | vi-hāyāḥ | aratiḥ | vasuḥ | dadhe / haste | dakṣiṇe | taraṇiḥ | na | śiśrathat / śravasyayā | na | śiśrathat || viśvasmai | it | iṣudhyate / deva-trā | havyam | ā | ūhiṣe || viśvasmai | it | su-kr̥te | vāram | r̥ṇvati / agniḥ | dvārā | vi | r̥ṇvati ||1.128.6||
saḥ | mānuṣe | vr̥jane | śam-tamaḥ | hitaḥ / agniḥ | yajñeṣu | jenyaḥ | na | viśpatiḥ / priyaḥ | yajñeṣu | viśpatiḥ || saḥ | havyā | mānuṣāṇām / iḷā | kr̥tāni | patyate || saḥ | naḥ | trāsate | varuṇasya | dhūrteḥ / mahaḥ | devasya | dhūrteḥ ||1.128.7||
agnim | hotāram | īḷate | vasu-dhitim / priyam | cetiṣṭham | aratim | ni | erire / havya-vāham | ni | erire || viśva-āyum | viśva-vedasam / hotāram | yajatam | kavim || devāsaḥ | raṇvam | avase | vasu-yavaḥ / gīḥ-bhiḥ | raṇvam | vasu-yavaḥ ||1.128.8||

yam | tvam | ratham | indra | medha-sātaye / apākā | santam | iṣira | pra-nayasi / pra | anavadya | nayasi || sadyaḥ | cit | tam | abhiṣṭaye / karaḥ | vaśaḥ | ca | vājinam || saḥ | asmākam | anavadya | tūtujāna | vedhasām / imām | vācam | na | vedhasām ||1.129.1||
saḥ | śrudhi | yaḥ | sma | pr̥tanāsu | kāsu | cit / dakṣāyyaḥ | indra | bhara-hūtaye | nr̥-bhiḥ / asi | pra-tūrtaye | nr̥-bhiḥ || yaḥ | śūraiḥ | sva1riti svaḥ | sanitā / yaḥ | vipraiḥ | vājam | tarutā || tam | īśānāsaḥ | iradhanta | vājinam / pr̥kṣam | atyam | na | vājinam ||1.129.2||
dasmaḥ | hi | sma | vr̥ṣaṇam | pinvasi | tvacam / kam | cit | yāvīḥ | ararum | śūra | martyam / pari-vr̥ṇakṣi | martyam || indra | uta | tubhyam | tat | dive / tat | rudrāya | sva-yaśase || mitrāya | vocam | varuṇāya | sa-prathaḥ / su-mr̥ḷīkāya | sa-prathaḥ ||1.129.3||
asmākam | vaḥ | indram | uśmasi | iṣṭaye / sakhāya | viśva-āyum | pra-saham | yujam / vājeṣu | pra-saham | yujam || asmākam | brahma | ūtaye / ava | pr̥tsuṣu | kāsu | cit || nahi | tvā | śatruḥ | starate | str̥ṇoṣi | yam / viśvam | śatrum | str̥ṇoṣi | yam ||1.129.4||
ni | su | nama | ati-matim | kayasya | cit / tejiṣṭhābhiḥ | araṇi-bhiḥ | na | ūti-bhiḥ / ugrābhiḥ | ugra | ūti-bhiḥ || neṣi | naḥ | yathā | purā / anenāḥ | śūra | manyase || viśvāni | pūroḥ | apa | parṣi | vahniḥ / āsā | vahniḥ | naḥ | accha ||1.129.5||
pra | tat | voceyam | bhavyāya | indave / havyaḥ | na | yaḥ | iṣa-vān | manma | rejati / rakṣaḥ-hā | manma | rejati || svayam | saḥ | asmat | ā | nidaḥ / vadhaiḥ | ajeta | duḥ-matim || ava | sravet | agha-śaṁsaḥ | ava-taram / ava | kṣudram-iva | sravet ||1.129.6||
vanema | tat | hotrayā | citantyā / vanema | rayim | rayi-vaḥ | su-vīryam / raṇvam | santam | su-vīryam || duḥ-manmānam | sumantu-bhiḥ / ā | īm | iṣā | pr̥cīmahi || ā | satyābhiḥ | indram | dyumnahūti-bhiḥ / yajatram | dyumnahūti-bhiḥ ||1.129.7||
pra-pra | vaḥ | asme iti | svayaśaḥ-bhiḥ | ūtī / pari-varge | indraḥ | duḥ-matīnām / darīman | duḥ-matīnām || svayam | sā | riṣayadhyai / yā | naḥ | upa-īṣe | atraiḥ || hatā | īm | asat | na | vakṣati / kṣiptā | jūrṇiḥ | na | vakṣati ||1.129.8||
tvam | naḥ | indra | rāyā | parīṇasā / yāhi | pathā | anehasā / puraḥ | yāhi | arakṣasā || sacasva | naḥ | parāke | ā / sacasva | astam-īke | ā || pāhi | naḥ | dūrāt | ārāt | abhiṣṭi-bhiḥ / sadā | pāhi | abhiṣṭi-bhiḥ ||1.129.9||
tvam | naḥ | indra | rāyā | taruṣasā / ugram | cit | tvā | mahimā | sakṣat | avase / mahe | mitram | na | avase || ojiṣṭha | trātaḥ | avitariti / ratham | kam | cit | amartya || anyam | asmat | ririṣeḥ | kam | cit | adri-vaḥ / ririkṣantam | cit | adri-vaḥ ||1.129.10||
pāhi | naḥ | indra | su-stuta | sridhaḥ / ava-yātā | sadam | it | duḥ-matīnām / devaḥ | san | duḥ-matīnām || hantā | pāpasya | rakṣasaḥ / trātā | viprasya | mā-vataḥ || adha | hi | tvā | janitā | jījanat | vaso iti / rakṣaḥ-hanam | tvā | jījanat | vaso iti ||1.129.11||

ā | indra | yāhi | upa | naḥ | parā-vataḥ / na | ayam | accha | vidathāni-iva | sat-patiḥ / astam | rājā-iva | sat-patiḥ || havāmahe | tvā | vayam / prayasvantaḥ | sute | sacā || putrāsaḥ | na | pitaram | vāja-sātaye / maṁhiṣṭham | vāja-sātaye ||1.130.1||
piba | somam | indra | suvānam | adri-bhiḥ / kośena | siktam | avatam | na | vaṁsagaḥ / tatr̥ṣāṇaḥ | na | vaṁsagaḥ || madāya | haryatāya | te / tuviḥ-tamāya | dhāyase || ā | tvā | yacchantu | haritaḥ | na | sūryam / ahā | viśvā-iva | sūryam ||1.130.2||
avindat | divaḥ | ni-hitam | guhā | ni-dhim / veḥ | na | garbham | pari-vītam | aśmani / anante | antaḥ | aśmani || vrajam | vajrī | gavām-iva / sisāsan | aṅgiraḥ-tamaḥ || apa | avr̥ṇot | iṣaḥ | indraḥ | pari-vr̥tāḥ / dvāraḥ | iṣaḥ | pari-vr̥tāḥ ||1.130.3||
dādr̥hāṇaḥ | vajram | indraḥ | gabhastyoḥ / kṣadma-iva | tigmam | asanāya | sam | śyat / ahi-hatyāya | sam | śyat || sam-vivyānaḥ | ojasā / śavaḥ-bhiḥ | indra | majmanā || taṣṭā-iva | vr̥kṣam | vaninaḥ | ni | vr̥ścasi / paraśvā-iva | ni | vr̥ścasi ||1.130.4||
tvam | vr̥thā | nadyaḥ | indra | sartave / accha | samudram | asr̥jaḥ | rathān-iva / vāja-yataḥ | rathān-iva || itaḥ | ūtīḥ | ayuñjata / samānam | artham | akṣitam || dhenūḥ-iva | manave | viśva-dohasaḥ / janāya | viśva-dohasaḥ ||1.130.5||
imām | te | vācam | vasu-yantaḥ | āyavaḥ / ratham | na | dhīraḥ | su-apāḥ | atakṣiṣuḥ / sumnāya | tvām | atakṣiṣuḥ || śumbhantaḥ | jenyam | yathā / vājeṣu | vipra | vājinam || atyam-iva | śavase | sātaye | dhanā / viśvā | dhanāni | sātaye ||1.130.6||
bhinat | puraḥ | navatim | indra | pūrave / divaḥ-dāsāya | mahi | dāśuṣe | nr̥to iti / vajreṇa | dāśuṣe | nr̥to iti || atithi-gvāya | śambaram / gireḥ | ugraḥ | ava | abharat || mahaḥ | dhanāni | dayamānaḥ | ojasā / viśvā | dhanāni | ojasā ||1.130.7||
indraḥ | samat-su | yajamānam | āryam / pra | āvat | viśveṣu | śatam-ūtiḥ | ājiṣu / svaḥ-mīḷheṣu | ājiṣu || manave | śāsat | avratān / tvacam | kr̥ṣṇām | arandhayat || dhakṣat | na | viśvam | tatr̥ṣāṇam | oṣati / ni | arśasānam | oṣati ||1.130.8||
sūraḥ | cakram | pra | vr̥hat | jātaḥ | ojasā / pra-pitve | vācam | aruṇaḥ | muṣāyati / īśānaḥ | ā | muṣāyati || uśanā | yat | parā-vataḥ / ajagan | ūtaye | kave || sumnāni | viśvā | manuṣā-iva | turvaṇiḥ / ahā | viśvā-iva | turvaṇiḥ ||1.130.9||
saḥ | naḥ | navyebhiḥ | vr̥ṣa-karman | ukthaiḥ / purām | dartariti dartaḥ | pāyu-bhiḥ | pāhi | śagmaiḥ || divaḥ-dāsebhiḥ | indra | stavānaḥ / vavr̥dhīthāḥ | ahobhiḥ-iva | dyauḥ ||1.130.10||

indrāya | hi | dyauḥ | asuraḥ | anamnata / indrāya | mahī | pr̥thivī | varīma-bhiḥ / dyumna-sātā | varīma-bhiḥ || indram | viśve | sa-joṣasaḥ / devāsaḥ | dadhire | puraḥ || indrāya | viśvā | savanāni | mānuṣā / rātāni | santu | mānuṣā ||1.131.1||
viśveṣu | hi | tvā | savaneṣu | tuñjate / samānam | ekam | vr̥ṣa-manyavaḥ | pr̥thak / sva1riti svaḥ | saniṣyavaḥ | pr̥thak || tam | tvā | nāvam | na | parṣaṇim / śūṣasya | dhuri | dhīmahi || indram | na | yajñaiḥ | citayantaḥ | āyavaḥ / stomebhiḥ | indram | āyavaḥ ||1.131.2||
vi | tvā | tatasre | mithunāḥ | avasyavaḥ / vrajasya | sātā | gavyasya | niḥ-sr̥jaḥ / sakṣantaḥ | indra | niḥ-sr̥jaḥ || yat | gavyantā | dvā | janā / svaḥ | yantā | sam-ūhasi || āviḥ | karikrat | vr̥ṣaṇam | sacā-bhuvam / vajram | indra | sacā-bhuvam ||1.131.3||
viduḥ | te | asya | vīryasya | pūravaḥ / puraḥ | yat | indra | śāradīḥ | ava-atiraḥ / sasahānaḥ | ava-atiraḥ || śāsaḥ | tam | indra | martyam / ayajyum | śavasaḥ | pate || mahīm | amuṣṇāḥ | pr̥thivīm | imāḥ | apaḥ / mandasānaḥ | imāḥ | apaḥ ||1.131.4||
āt | it | te | asya | vīryasya | carkiran / madeṣu | vr̥ṣan | uśijaḥ | yat | āvitha / sakhi-yataḥ | yat | āvitha || cakartha | kāram | ebhyaḥ / pr̥tanāsu | pra-vantave || te | anyām-anyām | nadyam | saniṣṇata / śravasyantaḥ | saniṣṇata ||1.131.5||
uto iti | naḥ | asyāḥ | uṣasaḥ | juṣeta | hi / arkasya | bodhi | haviṣaḥ | havīma-bhiḥ / svaḥ-sātā | havīma-bhiḥ || yat | indra | hantave | mr̥dhaḥ / vr̥ṣā | vajrin | ciketasi || ā | me | asya | vedhasaḥ | navīyasaḥ / manma / śrudhi | navīyasaḥ ||1.131.6||
tvam | tam | indra | vavr̥dhānaḥ | asma-yuḥ / amitra-yantam / tuvi-jāta | martyam / vajreṇa | śūra | martyam || jahi | yaḥ | naḥ | agha-yati / śr̥ṇuṣva | suśravaḥ-tamaḥ || riṣṭam | na | yāman | apa | bhūtu | duḥ-matiḥ / viśvā | apa | bhūtu | duḥ-matiḥ ||1.131.7||

tvayā | vayam | magha-van | pūrvye | dhane / indratvā-ūtāḥ | sasahyāma | pr̥tanyataḥ / vanuyāma | vanuṣyataḥ || nediṣṭhe | asmin | ahani / adhi | voca | nu | sunvate || asmin | yajñe | vi | cayema | bhare | kr̥tam / vāja-yantaḥ | bhare | kr̥tam ||1.132.1||
svaḥ-jeṣe | bhare | āprasya | vakmani / uṣaḥ-budhaḥ | svasmin | añjasi / krāṇasya | svasmin | añjasi || ahan | indraḥ | yathā | vide / śīrṣṇā-śīrṣṇā | upa-vācyaḥ || asma-trā | te | sadhryak | santu | rātayaḥ / bhadrāḥ | bhadrasya | rātayaḥ ||1.132.2||
tat | tu | prayaḥ | pratna-thā | te | śuśukvanam / yasmin | yajñe | vāram | akr̥ṇvata | kṣayam / r̥tasya | vāḥ | asi | kṣayam || vi | tat | voceḥ | adha | dvitā / antariti | paśyanti | raśmi-bhiḥ || saḥ | gha | vide | anu | indraḥ | go-eṣaṇaḥ / bandhukṣit-bhyaḥ | go-eṣaṇaḥ ||1.132.3||
nu | itthā | te | pūrva-thā | ca | pra-vācyam / yat | aṅgiraḥ-bhyaḥ | avr̥ṇoḥ | apa | vrajam / indra | śikṣan | apa | vrajam || ā | ebhyaḥ | samānyā | diśā / asmabhyam | jeṣi | yotsi | ca || sunvat-bhyaḥ | randhaya | kam | cit | avratam / hr̥ṇāyantam | cit | avratam ||1.132.4||
sam | yat | janān | kratu-bhiḥ | śūraḥ | īkṣayat / dhane | hite | taruṣanta | śravasyavaḥ / pra | yakṣanta | śravasyavaḥ || tasmai | āyuḥ | prajā-vat | it / bādhe | arcanti | ojasā || indre | okyam | didhiṣanta | dhītayaḥ / devān | accha | na | dhītayaḥ ||1.132.5||
yuvam | tam | indrāparvatā | puraḥ-yudhā / yaḥ | naḥ | pr̥tanyāt | apa | tam-tam | it | hatam / vajreṇa | tam-tam | it | hatam || dūre | cattāya | chantsat / gahanam | yat | inakṣat || asmākam | śatrūn | pari | śūra | viśvataḥ / darmā | darṣīṣṭa | viśvataḥ ||1.132.6||

ubhe iti | punāmi | rodasī iti | r̥tena / druhaḥ | dahāmi | sam | mahīḥ | anindrāḥ || abhi-vlagya | yatra | hatāḥ | amitrāḥ / vaila-sthānam | pari | tr̥ḷhāḥ | aśeran ||1.133.1||
abhi-vlagya | cit | adri-vaḥ / śīrṣā | yātu-matīnām || chindhi | vaṭūriṇā | padā / mahā-vaṭūriṇā | padā ||1.133.2||
ava | āsām | magha-van | jahi / śardhaḥ | yātu-matīnām || vaila-sthānake | arbhake / mahā-vailasthe | arbhake ||1.133.3||
yāsām | tisraḥ | pañcāśataḥ / abhi-vlaṅgaiḥ | apa-avapaḥ || tat | su | te | manāyati / takat | su | te | manāyati ||1.133.4||
piśaṅga-bhr̥ṣṭim | ambhr̥ṇam / piśācim | indra | sam | mr̥ṇa || sarvam | rakṣaḥ | ni | barhaya ||1.133.5||
avaḥ | mahaḥ | indra | dadr̥hi | śrudhi | naḥ / śuśoca | hi | dyauḥ | kṣāḥ | na | bhīṣā | adri-vaḥ / ghr̥ṇāt | na | bhīṣā | adri-vaḥ || śuṣmin-tamaḥ | hi | śuṣmi-bhiḥ / vadhaiḥ | ugrebhiḥ | īyase || apuruṣa-ghnaḥ | aprati-ita | śūra | satva-bhiḥ / tri-saptaiḥ | śūra | satva-bhiḥ ||1.133.6||
vanoti | hi | sunvan | kṣayam | parīṇasaḥ / sunvānaḥ | hi | sma | yajati | ava | dviṣaḥ / devānām | ava | dviṣaḥ || sunvānaḥ | it | sisāsati | sahasrā | vājī | avr̥taḥ || sunvānāya | indraḥ | dadāti | ā-bhuvam / rayim | dadāti | ā-bhuvam ||1.133.7||

ā | tvā | juvaḥ | rarahāṇāḥ | abhi | prayaḥ / vāyo iti | vahantu | iha | pūrva-pītaye / somasya | pūrva-pītaye || ūrdhvā | te | anu | sūnr̥tā / manaḥ | tiṣṭhatu | jānatī || niyutvatā | rathena | ā | yāhi | dāvane / vāyo iti | makhasya | dāvane ||1.134.1||
mandantu | tvā | mandinaḥ | vāyo iti | indavaḥ / asmat | krāṇāsaḥ | su-kr̥tāḥ | abhi-dyavaḥ / go-bhiḥ | krāṇāḥ | abhi-dyavaḥ || yat | ha | krāṇāḥ | iradhyai / dakṣam | sacante | ūtayaḥ || sadhrīcīnāḥ | ni-yutaḥ | dāvane | dhiyaḥ / upa | bruvate | īm | dhiyaḥ ||1.134.2||
vāyuḥ | yuṅkte | rohitā | vāyuḥ | aruṇā / vāyuḥ | rathe | ajirā | dhuri | voḷhave / vahiṣṭhā | dhuri | voḷhave || pra | bodhaya | puram-dhim / jāraḥ | ā | sasatīm-iva || pra | cakṣaya | rodasī iti | vāsaya | uṣasaḥ / śravase | vāsaya | uṣasaḥ ||1.134.3||
tubhyam | uṣasaḥ | śucayaḥ | parā-vati / bhadrā | vastrā | tanvate | dam-su | raśmiṣu / citrā | navyeṣu | raśmiṣu || tubhyam | dhenuḥ | sabaḥ-dughā / viśvā | vasūni | dohate || ajanayaḥ | marutaḥ | vakṣaṇābhyaḥ / divaḥ | ā | vakṣaṇābhyaḥ ||1.134.4||
tubhyam | śukrāsa | śucayaḥ | turaṇyavaḥ / madeṣu | ugrāḥ | iṣaṇanta | bhurvaṇi / apām | iṣanta | bhurvaṇi || tvām | tsārī | dasamānaḥ / bhagam | īṭṭe | takva-vīye || tvam | viśvasmāt | bhuvanāt | pāsi | dharmaṇā / asuryāt | pāsi | dharmaṇā ||1.134.5||
tvam | naḥ | vāyo iti | eṣām | apūrvyaḥ / somānām | prathamaḥ | pītim | arhasi / sutānām | pītim | arhasi || uto iti | vihutmatīnām / viśām | vavarjuṣīṇām || viśvāḥ | it | te | dhenavaḥ | duhre | ā-śiram / ghr̥tam | duhrate | ā-śiram ||1.134.6||

stīrṇam | barhiḥ | upa | naḥ | yāhi | vītaye / sahasreṇa | ni-yutā | niyutvate / śatinībhiḥ | niyutvate || tubhyam | hi | pūrva-pītaye / devāḥ | devāya | yemire || pra | te | sutāsaḥ | madhu-mantaḥ | asthiran / madāya | kratve | asthiran ||1.135.1||
tubhya | ayam | somaḥ | pari-pūtaḥ | adri-bhiḥ / spārhā | vasānaḥ | pari | kośam | arṣati / śukrā | vasānaḥ | arṣati || tava | ayam | bhāgaḥ | āyuṣu / somaḥ | deveṣu | hūyate || vaha | vāyo iti | ni-yutaḥ | yāhi | asma-yuḥ / juṣāṇaḥ | yāhi | asma-yuḥ ||1.135.2||
ā | naḥ | niyut-bhiḥ | śatinībhiḥ | adhvaram / sahasriṇībhiḥ | upa | yāhi | vītaye / vāyo iti | havyāni | vītaye || tava | ayam | bhāgaḥ | r̥tviyaḥ / sa-raśmiḥ | sūrye | sacā || adhvaryu-bhiḥ | bharamāṇāḥ | ayaṁsata / vāyo iti | śukrāḥ | ayaṁsata ||1.135.3||
ā | vām | rathaḥ | niyutvān | vakṣat | avase / abhi | prayāṁsi | su-dhitāni | vītaye / vāyo iti | havyāni | vītaye || pibatam | madhvaḥ | andhasaḥ / pūrva-peyam | hi | vām | hitam || vāyo iti | ā | candreṇa | rādhasā | ā | gatam / indraḥ | ca | rādhasā | ā | gatam ||1.135.4||
ā | vām | dhiyaḥ | vavr̥tyuḥ | adhvarān | upa / imam | indum | marmr̥janta | vājinam / āśum | atyam | na | vājinam || teṣām | pibatam | asmayū ityasma-yū / ā | naḥ | gantam | iha | ūtyā || indravāyū iti | sutānām | adri-bhiḥ | yuvam / madāya | vāja-dā | yuvam ||1.135.5||
ime | vām | somāḥ | ap-su | ā | sutāḥ | iha / adhvaryu-bhiḥ | bharamāṇāḥ | ayaṁsata / vāyo iti | śukrāḥ | ayaṁsata || ete | vām | abhi | asr̥kṣata / tiraḥ | pavitram | āśavaḥ || yuvā-yavaḥ | ati | romāṇi | avyayā / somāsaḥ | ati | avyayā ||1.135.6||
ati | vāyo iti | sasataḥ | yāhi | śaśvataḥ / yatra | grāvā | vadati | tatra | gacchatam / gr̥ham | indraḥ | ca | gacchatam || vi | sūnr̥tā | dadr̥śe | rīyate | ghr̥tam / ā | pūrṇayā | ni-yutā | yāthaḥ | adhvaram / indraḥ | ca | yāthaḥ | adhvaram ||1.135.7||
atra | aha | tat | vahethe iti | madhvaḥ | ā-hutim / yam | aśvattham | upa-tiṣṭhanta | jāyavaḥ / asme iti | te | santu | jāyavaḥ || sākam | gāvaḥ | suvate | pacyate | yavaḥ / na | te | vāyo iti | upa | dasyanti | dhenavaḥ / na | apa | dasyanti | dhenavaḥ ||1.135.8||
ime | ye | te | su | vāyo iti | bāhu-ojasaḥ / antaḥ | nadī iti | te | patayanti | ukṣaṇaḥ / mahi | vrādhantaḥ | ukṣaṇaḥ || dhanvan | cit | ye | anāśavaḥ / jīrāḥ | cit | agirā-okasaḥ || sūryasya-iva | raśmayaḥ | duḥ-niyantavaḥ / hastayoḥ | duḥ-niyantavaḥ ||1.135.9||

pra | su | jyeṣṭham | ni-cirābhyām | br̥hat | namaḥ / havyam | matim | bharata | mr̥ḷayat-bhyām / svādiṣṭham | mr̥ḷayat-bhyām || tā | sam-rājā | ghr̥tāsutī iti ghr̥ta-āsutī / yajñe-yajñe | upa-stutā || atha | enoḥ | kṣatram | na | kutaḥ | cana | ā-dhr̥ṣe / deva-tvam | nu | cit | ā-dhr̥ṣe ||1.136.1||
adarśi | gātuḥ | urave | varīyasī / panthāḥ | r̥tasya | sam | ayaṁsta | raśmi-bhiḥ / cakṣuḥ | bhagasya | raśmi-bhiḥ || dyukṣam | mitrasya | sādanam / aryamṇaḥ | varuṇasya | ca || atha | dadhāte iti | br̥hat | ukthyam | vayaḥ / upa-stutyam | br̥hat | vayaḥ ||1.136.2||
jyotiṣmatīm | aditim | dhārayat-kṣitim / svaḥ-vatīm | ā | sacete iti | dive-dive / jāgr̥-vāṁsā | dive-dive || jyotiṣmat | kṣatram | āśāte iti / ādityā | dānunaḥ | patī iti || mitraḥ | tayoḥ | varuṇaḥ | yātayat-janaḥ / aryamā | yātayat-janaḥ ||1.136.3||
ayam | mitrāya | varuṇāya | śam-tamaḥ / somaḥ | bhūtu | ava-pāneṣu | ā-bhagaḥ / devaḥ | deveṣu | ā-bhagaḥ || tam | devāsaḥ | juṣerata / viśve | adya | sa-joṣasaḥ || tathā | rājānā | karathaḥ | yat | īmahe / r̥ta-vānā | yat | īmahe ||1.136.4||
yaḥ | mitrāya | varuṇāya | avidhat | janaḥ / anarvāṇam | tam | pari | pātaḥ | aṁhasaḥ / dāśvāṁsam | martam | aṁhasaḥ || tam | aryamā | abhi | rakṣati / r̥ju-yantam | anu | vratam || ukthaiḥ | yaḥ | enoḥ | pari-bhūṣati | vratam / stomaiḥ | ā-bhūṣati | vratam ||1.136.5||
namaḥ | dive | br̥hate | rodasībhyām / mitrāya | vocam | varuṇāya | mīḷhuṣe / su-mr̥ḷīkāya | mīḷhuṣe || indram | agnim | upa | stuhi / dyukṣam | aryamaṇam | bhagam || jyok | jīvantaḥ | pra-jayā | sacemahi / somasya | ūtī | sacemahi ||1.136.6||
ūtī | devānām | vayam | indra-vantaḥ / maṁsīmahi | sva-yaśasaḥ | marut-bhiḥ || agniḥ | mitraḥ | varuṇaḥ | śarma | yaṁsan / tat | aśyāma | magha-vānaḥ | vayam | ca ||1.136.7||

suṣuma | ā | yātam | adri-bhiḥ / go-śrītāḥ | matsarāḥ | ime / somāsaḥ | matsarāḥ | ime || ā | rājānā | divi-spr̥śā / asma-trā | gantam | upa | naḥ || ime | vām | mitrāvaruṇā | go-āśiraḥ / somāḥ | śukrāḥ | go-āśiraḥ ||1.137.1||
ime | ā | yātam | indavaḥ / somāsaḥ | dadhi-āśiraḥ / sutāsaḥ | dadhi-āśiraḥ || uta | vām | uṣasaḥ | budhi / sākam | sūryasya | raśmi-bhiḥ || sutaḥ | mitrāya | varuṇāya | pītaye / cāruḥ | r̥tāya | pītaye ||1.137.2||
tām | vām | dhenum | na | vāsarīm / aṁśum | duhanti | adri-bhiḥ / somam | duhanti | adri-bhiḥ || asma-trā | gantam | upa | naḥ / arvāñcā | soma-pītaye || ayam | vām | mitrāvaruṇā | nr̥-bhiḥ | sutaḥ / somaḥ | ā | pītaye | sutaḥ ||1.137.3||

pra-pra | pūṣṇaḥ | tuvi-jātasya | śasyate / mahi-tvam | asya | tavasaḥ | na | tandate / stotram | asya | na | tandate || arcāmi | sumna-yan | aham / anti-ūtim | mayaḥ-bhuvam || viśvasya | yaḥ | manaḥ | ā-yuyuve | makhaḥ / devaḥ | ā-yuyuve | makhaḥ ||1.138.1||
pra | hi | tvā | pūṣan | ajiram | na | yāmani / stomebhiḥ | kr̥ṇve | r̥ṇavaḥ | yathā | mr̥dhaḥ / uṣṭraḥ | na | pīparaḥ | mr̥dhaḥ || huve | yat | tvā | mayaḥ-bhuvam / devam | sakhyāya | martyaḥ || asmākam | āṅgūṣān | dyumninaḥ | kr̥dhi / vājeṣu | dyumninaḥ | kr̥dhi ||1.138.2||
yasya | te | pūṣan | sakhye | vipanyavaḥ / kratvā | cit | santaḥ | avasā | bubhujrire / iti | kratvā | bubhujrire || tām | anu | tvā | navīyasīm / ni-yutam | rāyaḥ | īmahe || aheḷamānaḥ | uru-śaṁsa | sarī | bhava / vāje-vāje | sarī | bhava ||1.138.3||
asyāḥ | ūm̐ iti | su | naḥ | upa | sātaye | bhuvaḥ / aheḷamānaḥ | rari-vān | aja-aśva / śravasyatām | aja-aśva || o iti | su | tvā | vavr̥tīmahi / stome-bhiḥ | dasma | sādhu-bhiḥ || nahi | tvā | pūṣan | ati-manye | āghr̥ṇe / na | te | sakhyam | apa-hnuve ||1.138.4||

astu | śrauṣaṭ | puraḥ | agnim | dhiyā | dadhe / ā | nu | tat | śardhaḥ | divyam | vr̥ṇīmahe / indravāyū iti | vr̥ṇīmahe || yat | ha | krāṇā | vivasvati / nābhā | sam-dāyi | navyasī || adha | pra | su | naḥ | upa | yantu | dhītayaḥ / devān | accha | na | dhītayaḥ ||1.139.1||
yat | ha | tyat | mitrāvaruṇau | r̥tāt | adhi / ādadāthe ityā-dadāthe | anr̥tam | svena | manyunā / dakṣasya | svena | manyunā || yuvoḥ | itthā | adhi | sadma-su / apaśyāma | hiraṇyayam || dhībhiḥ | cana | manasā | svebhiḥ / akṣa-bhiḥ | somasya | svebhiḥ | akṣa-bhiḥ ||1.139.2||
yuvām | stomebhiḥ | deva-yantaḥ | aśvinā / āśrāvayantaḥ-iva | ślokam | āyavaḥ / yuvām | havyā | abhi | āyavaḥ || yuvoḥ | viśvāḥ | adhi | śriyaḥ / pr̥kṣaḥ | ca | viśva-vedasā || pruṣāyante | vām | pavayaḥ | hiraṇyaye / rathe | dasrā | hiraṇyaye ||1.139.3||
aceti | dasrā | vi | ūm̐ iti | nākam | r̥ṇvathaḥ / yuñjate | vām | ratha-yujaḥ | diviṣṭiśu / adhvasmānaḥ | diviṣṭiṣu || adhi | vām | sthāma | vandhure / rathe | dasrā | hiraṇyaye || pathā-iva | yantau | anu-śāsatā | rajaḥ / añjasā | śāsatā | rajaḥ ||1.139.4||
śacībhiḥ | naḥ | śacīvasū iti śacī-vasū / divā | naktam | daśasyatam || mā | vām | rātiḥ | upa | dasat | kadā | cana / asmat | rātiḥ | kadā | cana ||1.139.5||
vr̥ṣan | indra | vr̥ṣa-pānāsaḥ | indavaḥ / ime | sutāḥ | adri-sutāsaḥ | ut-bhidaḥ / tubhyam | sutāsaḥ | ut-bhidaḥ || te | tvā | mandantu | dāvane / mahe | citrāya | rādhase || gīḥ-bhiḥ | girvāhaḥ | stavamānaḥ | ā | gahi / su-mr̥ḷīkaḥ | naḥ | ā | gahi ||1.139.6||
o iti | su | naḥ | agne | śr̥ṇuhi | tvam | īḷitaḥ / devebhyaḥ | bravasi | yajñiyebhyaḥ / rāja-bhyaḥ | yajñiyebhyaḥ || yat | ha | tyām | aṅgiraḥ-bhyaḥ / dhenum | devāḥ | adattana || vi | tām | duhre | aryamā | kartari | sacā / eṣaḥ | tām | veda | me | sacā ||1.139.7||
mo iti | su | vaḥ | asmat | abhi | tāni | pauṁsyā / sanā | bhūvan | dyumnāni | mā | uta | jāriṣuḥ / asmat | purā | uta | jāriṣuḥ || yat | vaḥ | citram | yuge-yuge / navyam | ghoṣāt | amartyam || asmāsu | tat | marutaḥ | yat | ca | dustaram / didhr̥ta | yat | ca | dustaram ||1.139.8||
dadhyaṅ | ha | me | januṣam | pūrvaḥ | aṅgirāḥ / priya-medhaḥ | kaṇvaḥ | atriḥ | manuḥ | viduḥ / te | me | pūrve | manuḥ | viduḥ || teṣām | deveṣu | ā-yatiḥ / asmākam | teṣu | nābhayaḥ || teṣām | padena | mahi | ā | name | girā / indrāgnī iti | ā | name | girā ||1.139.9||
hotā | yakṣat | vaninaḥ | vanta | vāryam / br̥haspatiḥ | yajati | venaḥ | ukṣa-bhiḥ / puru-vārebhiḥ | ukṣa-bhiḥ || jagr̥bhma | dūre-ādiśam / ślokam | adreḥ | adha | tmanā || adhārayat | ararindāni | su-kratuḥ / puru | sadmāni | su-kratuḥ ||1.139.10||
ye | devāsaḥ | divi | ekādaśa | stha / pr̥thivyām | adhi | ekādaśa | stha || apsu-kṣitaḥ | mahinā | ekādaśa | stha / te | devāsaḥ | yajñam | imam | juṣadhvam ||1.139.11||

vedi-sade | priya-dhāmāya | su-dyute / dhāsim-iva | pra | bhara | yonim | agnaye || vastreṇa-iva | vāsaya | manmanā | śucim / jyotiḥ-ratham | śukra-varṇam | tamaḥ-hanam ||1.140.1||
abhi | dvi-janmā | tri-vr̥t | annam | r̥jyate / saṁvatsare | vavr̥dhe | jagdham | īmiti | punariti || anyasya | āsā | jihvayā | jenyaḥ | vr̥ṣā / ni | anyena | vaninaḥ | mr̥ṣṭa | vāraṇaḥ ||1.140.2||
kr̥ṣṇa-prutau | vevije iti | asya | sa-kṣitau / ubhā | tarete iti | abhi | mātarā | śiśum || prācā-jihvam | dhvasayantam | tr̥ṣu-cyutam / ā | sācyam | kupayam | vardhanam | pituḥ ||1.140.3||
mumukṣvaḥ | manave | mānavasyate / raghu-druvaḥ | kr̥ṣṇa-sītāsaḥ | ūm̐ iti | juvaḥ || asamanāḥ | ajirāsaḥ | raghu-syadaḥ / vāta-jūtāḥ | upa | yujyante | āśavaḥ ||1.140.4||
āt | asya | te | dhvasayantaḥ | vr̥thā | īrate / kr̥ṣṇam | abhvam | mahi | varpaḥ | karikrataḥ || yat | sīm | mahīm | avanim | pra | abhi | marmr̥śat / abhi-śvasan | stanayan | eti | nānadat ||1.140.5||
bhūṣan | na | yaḥ | adhi | babhrūṣu | namnate / vr̥ṣā-iva | patnīḥ | abhi | eti | roruvat || ojāyamānaḥ | tanvaḥ | ca | śumbhate / bhīmaḥ | na | śr̥ṅgā | davidhāva | duḥ-gr̥bhiḥ ||1.140.6||
saḥ | sam-stiraḥ | vi-stiraḥ | sam | gr̥bhāyati / jānan | eva | jānatīḥ | nityaḥ | ā | śaye || punaḥ | vardhante | api | yanti | devyam / anyat | varpaḥ | pitroḥ | kr̥ṇvate | sacā ||1.140.7||
tam | agruvaḥ | keśinīḥ | sam | hi | rebhire / ūrdhvāḥ | tasthuḥ | mamruṣīḥ | pra | āyave | punariti || tāsām | jarām | pra-muñcan | eti | nānadat / asum | param | janayan | jīvam | astr̥tam ||1.140.8||
adhīvāsam | pari | mātuḥ | rihan | aha / tuvi-grebhiḥ | satva-bhiḥ | yāti | vi | jrayaḥ || vayaḥ | dadhat | pat-vate | rerihat | sadā / anu | śyenī | sacate | vartaniḥ | aha ||1.140.9||
asmākam | agne | maghavat-su | dīdihi / adha | śvasīvān | vr̥ṣabhaḥ | damūnāḥ || ava-asya | śiśu-matīḥ | adīdeḥ / varma-iva | yut-su | pari-jarbhurāṇaḥ ||1.140.10||
idam | agne | su-dhitam | duḥ-dhitāt | adhi / priyāt | ūm̐ iti | cit | manmanaḥ | preyaḥ | astu | te || yat | te | śukram | tanvaḥ | rocate | śuci / tena | asmabhyam | vanase | ratnam | ā | tvam ||1.140.11||
rathāya | nāvam | uta | naḥ | gr̥hāya / nitya-aritrām | pat-vatīm | rāsi | agne || asmākam | vīrān | uta | naḥ | maghonaḥ / janān | ca | yā | pārayāt | śarma | yā | ca ||1.140.12||
abhi | naḥ | agne | uktham | it | juguryāḥ / dyāvākṣāmā | sindhavaḥ | ca | sva-gūrtāḥ || gavyam | yavyam | yantaḥ | dīrghā | ahā / iṣam | varam | aruṇyaḥ | varanta ||1.140.13||

baṭ | itthā | tat | vapuṣe | dhāyi | darśatam / devasya | bhargaḥ | sahasaḥ | yataḥ | jani || yat | īm | upa | hvarate | sādhate | matiḥ / r̥tasya | dhenāḥ | anayanta | sa-srutaḥ ||1.141.1||
pr̥kṣaḥ | vapuḥ | pitu-mān | nityaḥ | ā | śaye / dvitīyam | ā | sapta-śivāsu | mātr̥ṣu || tr̥tīyam | asya | vr̥ṣabhasya | dohase / daśa-pramatim | janayanta | yoṣaṇaḥ ||1.141.2||
niḥ | yat | īm | budhnāt | mahiṣasya | varpasaḥ / īśānāsaḥ | śavasā | kranta | sūrayaḥ || yat | īm | anu | pra-divaḥ | madhvaḥ | ā-dhave / guhā | santam | mātariśvā | mathāyati ||1.141.3||
pra | yat | pituḥ | paramāt | nīyate | pari / ā | pr̥kṣudhaḥ | vīrudhaḥ | dam-su | rohati || ubhā | yat | asya | januṣam | yat | invataḥ | āt | it | yaviṣṭhaḥ | abhavat | ghr̥ṇā | śuciḥ ||1.141.4||
āt | it | mātr̥̄ḥ | ā | aviśat | yāsu | ā | śuciḥ / ahiṁsyamānaḥ | urviyā | vi | vavr̥dhe || anu | yat | pūrvāḥ | aruhat | sanā-juvaḥ / ni | navyasīṣu | avarāsu | dhāvate ||1.141.5||
āt | it | hotāram | vr̥ṇate | diviṣṭiṣu / bhagam-iva | papr̥cānāsaḥ | r̥ñjate || devān | yat | kratvā | majmanā | puru-stutaḥ / martam | śaṁsam | viśvadhā | veti | dhāyase ||1.141.6||
vi | yat | asthāt | yajataḥ | vāta-coditaḥ / hvāraḥ | na | vakvā | jaraṇāḥ | anākr̥taḥ || tasya | patman | dhakṣuṣaḥ | kr̥ṣṇa-jaṁhasaḥ / śuci-janmanaḥ | rajaḥ | ā | vi-adhvanaḥ ||1.141.7||
rathaḥ | na | yātaḥ | śikva-bhiḥ | kr̥taḥ / dyām | aṅgebhiḥ | aruṣebhiḥ | īyate || āt | asya | te | kr̥ṣṇāsaḥ | dhakṣi | sūrayaḥ / śūrasya-iva | tveṣathāt | īṣate | vayaḥ ||1.141.8||
tvayā | hi | agne | varuṇaḥ | dhr̥ta-vrataḥ / mitraḥ | śāśadre | aryamā | su-dānavaḥ || yat | sīm | anu | kratunā | viśva-thā | vi-bhuḥ / arān | na | nemiḥ | pari-bhūḥ | ajāyathāḥ ||1.141.9||
tvam | agne | śaśamānāya | sunvate / ratnam | yaviṣṭha | deva-tātim | invasi || tvam | tvā | nu | navyam | sahasaḥ | yuvan | vayam / bhagam | na | kāre | mahi-ratna | dhīmahi ||1.141.10||
asme iti | rayim | na | su-artham | damūnasam / bhagan | dakṣam | na | papr̥cāsi | dharṇasim || raśmīn-iva | yaḥ | yamati | janmanī iti | ubhe iti / devānām | śaṁsam | r̥te | ā | ca | su-kratuḥ ||1.141.11||
uta | naḥ | su-dyotmā | jīra-aśvaḥ / hotā | mandraḥ | śr̥ṇavat | candra-rathaḥ || saḥ | naḥ | neṣat | neṣa-tamaiḥ | amūraḥ / agniḥ | vāmam | su-vitam | vasyaḥ | accha ||1.141.12||
astāvi | agniḥ | śimīvat-bhiḥ | arkaiḥ / sām-rājyāya | pra-taram | dadhānaḥ || amī iti | ca | ye | magha-vānaḥ | vayam | ca / miham | na | sūraḥ | ati | niḥ | tatanyuḥ ||1.141.13||

sam-iddhaḥ | agne | ā | vaha / devān | adya | yata-sruce || tantum | tanuṣva | pūrvyam / suta-somāya | dāśuṣe ||1.142.1||
ghr̥ta-vantam | upa | māsi / madhu-mantam | tanū-napāt || yajñam | viprasya | mā-vataḥ / śaśamānasya | dāśuṣaḥ ||1.142.2||
śuciḥ | pāvakaḥ | adbhutaḥ / madhvā | yajñam | mimikṣati || narāśaṁsaḥ | triḥ | ā | divaḥ / devaḥ | deveṣu | yajñiyaḥ ||1.142.3||
īḷitaḥ | agne | ā | vaha / indram | citram | iha | priyam || iyam | hi | tvā | matiḥ | mama / accha | su-jihva | vacyate ||1.142.4||
str̥ṇānāsaḥ | yata-srucaḥ / barhiḥ | yajñe | su-adhvare || vr̥ñje | devavyacaḥ-tamam / indrāya | śarma | sa-prathaḥ ||1.142.5||
vi | śrayantām | r̥ta-vr̥dhaḥ / pra-yai | devebhyaḥ | mahīḥ || pāvakāsaḥ | puru-spr̥haḥ / dvāraḥ | devīḥ | asaścataḥ ||1.142.6||
ā | bhandamāne iti | upāke iti / naktoṣasā | su-peśasā || yahvī iti | r̥tasya | mātarā / sīdatām | barhiḥ | ā | su-mat ||1.142.7||
mandra-jihvā | jugurvaṇī iti / hotārā | daivyā | kavī iti || yajñam | naḥ | yakṣatām | imam / sidhram | adya | divi-spr̥śam ||1.142.8||
śuciḥ | deveṣu | arpitā / hotrā | marut-su | bhāratī || iḷā | sarasvatī | mahī / barhiḥ | sīdantu | yajñiyāḥ ||1.142.9||
tat | naḥ | turīpam | adbhutam / puru | vā | aram | puru | tmanā || tvaṣṭā | poṣāya | vi | syatu / rāye | nābhā | naḥ | asma-yuḥ ||1.142.10||
ava-sr̥jan | upa | tmanā / devān | yakṣi | vanaspate || agniḥ | havyā | susūdati / devaḥ | deveṣu | medhiraḥ ||1.142.11||
pūṣaṇ-vate | marutvate / viśva-devāya | vāyave || svāhā | gāyatra-vepase / havyam | indrāya | kartana ||1.142.12||
svāhā-kr̥tāni | ā | gahi / upa | havyāni | vītaye || indra | ā | gahi | śrudhi | havam / tvām | havante | adhvare ||1.142.13||

pra | tavyasīm | navyasīm | dhītim | agnaye / vācaḥ | matim | sahasaḥ | sūnave | bhare || apām | napāt | yaḥ | vasu-bhiḥ | saha | priyaḥ / hotā | pr̥thivyām | ni | asīdat | r̥tviyaḥ ||1.143.1||
saḥ | jāyamānaḥ | parame | vi-omani / āviḥ | agniḥ | abhavat | mātariśvane || asya | kratvā | sam-idhānasya | majmanā / pra | dyāvā | śociḥ | pr̥thivī iti | arocayat ||1.143.2||
asya | tveṣāḥ | ajarāḥ | asya | bhānavaḥ / su-saṁdr̥śaḥ | su-pratīkasya | su-dyutaḥ || bhā-tvakṣasaḥ | ati | aktuḥ | na | sindhavaḥ / agneḥ | rejante | asasantaḥ | ajarāḥ ||1.143.3||
yam | ā-īrire | bhr̥gavaḥ | viśva-vedasam / nābhā | pr̥thivyāḥ | bhuvanasya | majmanā || agnim | tam | gīḥ-bhiḥ | hinuhi | sve | ā | dame / yaḥ | ekaḥ | vasvaḥ | varuṇaḥ | na | rājati ||1.143.4||
na | yaḥ | varāya | marutām-iva | svanaḥ / senā-iva | sr̥ṣṭā | divyā | yathā | aśaniḥ || agniḥ | jambhaiḥ | tigitaiḥ | atti | bharvati / yodhaḥ | na | śatrūn | saḥ | vanā | ni | r̥ñjate ||1.143.5||
kuvit | naḥ | agniḥ | ucathasya | vīḥ | asat / vasuḥ | kuvit | vasu-bhiḥ | kāmam | ā-varat || codaḥ | kuvit | tutujyāt | sātaye | dhiyaḥ / śuci-pratīkam | tam | ayā | dhiyā | gr̥ṇe ||1.143.6||
ghr̥ta-pratīkam | vaḥ | r̥tasya | dhūḥ-sadam / agnim | mitram | na | sam-idhānaḥ | r̥ñjate || indhānaḥ | akraḥ | vidatheṣu | dīdyat / śukra-varṇām | ut | ūm̐ iti | naḥ | yaṁsate | dhiyam ||1.143.7||
apra-yucchan | aprayucchat-bhiḥ | agne / śivebhiḥ | naḥ | pāyu-bhiḥ | pāhi | śagmaiḥ || adabdhebhiḥ | adr̥pitebhiḥ | iṣṭe / animiṣat-bhiḥ | pari | pāhi | naḥ | jāḥ ||1.143.8||

eti | pra | hotā | vratam | asya | māyayā / ūrdhvām | dadhānaḥ | śuci-peśasam | dhiyam || abhi | srucaḥ | kramate | dakṣiṇā-āvr̥taḥ / yāḥ | asya | dhāma | prathamam | ha | niṁsate ||1.144.1||
abhi | īm | r̥tasya | dohanāḥ | anūṣata / yonau | devasya | sadane | pari-vr̥tāḥ || apām | upa-sthe | vi-bhr̥taḥ | yat | ā | avasat / adha | svadhāḥ | adhayat | yābhiḥ | īyate ||1.144.2||
yuyūṣataḥ | sa-vayasā | tat | it | vapuḥ / samānam | artham | vi-taritratā | mithaḥ || āt | īm | bhagaḥ | na | havyaḥ | sam | asmat | ā / voḷhuḥ | na | raśmīn | sam | ayaṁsta | sārathiḥ ||1.144.3||
yam | īm | dvā | sa-vayasā | saparyataḥ / samāne | yonā | mithunā | sam-okasā || divā | na | naktam | palitaḥ | yuvā | ajani / puru | caran | ajaraḥ | mānuṣā | yugā ||1.144.4||
tam | īm | hinvanti | dhītayaḥ | daśa | vriśaḥ / devam | martāsaḥ | ūtaye | havāmahe || dhanoḥ | adhi | pra-vataḥ | ā | saḥ | r̥ṇvati / abhivrajat-bhiḥ | vayunā | navā | adhita ||1.144.5||
tvam | hi | agne | divyasya | rājasi / tvam | pārthivasya | paśupāḥ-iva | tmanā || enī iti | te | ete iti | br̥hatī iti | abhi-śriyā / hiraṇyayī iti | vakvarī iti | barhiḥ | āśāte iti ||1.144.6||
agne | juṣasva | prati | harya | tat | vacaḥ / mandra | svadhā-vaḥ | r̥ta-jāta | sukrato iti su-krato || yaḥ | viśvataḥ | pratyaṅ | asi | darśataḥ / raṇvaḥ | sam-dr̥ṣṭau | pitumān-iva | kṣayaḥ ||1.144.7||

tam | pr̥cchata | saḥ | jagāma | saḥ | veda / saḥ | cikitvān | īyate | saḥ | nu | īyate || tasmin | santi | pra-śiṣaḥ | tasmin | iṣṭayaḥ / saḥ | vājasya | śavasaḥ | śuṣmiṇaḥ | patiḥ ||1.145.1||
tam | it | pr̥cchanti | na | simaḥ | vi | pr̥cchati / svena-va | dhīraḥ | manasā | yat | agrabhīt || na | mr̥ṣyate | prathamam | na | aparam | vacaḥ / asya | kratvā | sacate | apra-dr̥pitaḥ ||1.145.2||
tam | it | gacchanti | juhvaḥ | tam | arvatīḥ / viśvāni | ekaḥ | śr̥ṇavat | vacāṁsi | me || puru-praiṣaḥ | taturiḥ | yajña-sādhanaḥ / acchidra-ūtiḥ | śiśuḥ | ā | adatta | sam | rabhaḥ ||1.145.3||
upa-sthāyam | carati | yat | sam-ārata / sadyaḥ | jātaḥ | tatsāra | yujyebhiḥ || abhi | śvāntam | mr̥śate | nāndye | mude / yat | īm | gacchanti | uśatīḥ | api-sthitam ||1.145.4||
saḥ | īm | mr̥gaḥ | apyaḥ | vanarguḥ / upa | tvaci | upa-masyām | ni | dhāyi || vi | abravīt | vayunā | martyebhyaḥ / agniḥ | vidvān | r̥ta-cit | hi | satyaḥ ||1.145.5||

tri-mūrdhānam | sapta-raśmim | gr̥ṇīṣe / anūnam | agnim | pitroḥ | upa-sthe || ni-sattam | asya | carataḥ | dhruvasya / viśvā | divaḥ | rocanā | āpapri-vāṁsam ||1.146.1||
ukṣā | mahān | abhi | vavakṣe | ene iti / ajaraḥ | tasthau | itaḥ-ūtiḥ | r̥ṣvaḥ || urvyāḥ | padaḥ | ni | dadhāti | sānau / rihanti | ūdhaḥ | aruṣāsaḥ | asya ||1.146.2||
samānam | vatsam | abhi | saṁcarantī iti sam-carantī / viṣvak | dhenū iti | vi | carataḥ | sumeke iti su-meke || anapa-vr̥jyān | adhvanaḥ | mimāne iti / viśvān | ketān | adhi | mahaḥ | dadhāne iti ||1.146.3||
dhīrāsaḥ | padam | kavayaḥ | nayanti / nānā | hr̥dā | rakṣamāṇāḥ | ajuryam || sisāsantaḥ | pari | apaśyanta | sindhum / āviḥ | ebhyaḥ | abhavat | sūryaḥ | nr̥̄n ||1.146.4||
didr̥kṣeṇyaḥ | pari | kāṣṭhāsu | jenyaḥ / īḷenyaḥ | mahaḥ | arbhāya | jīvase || puru-trā | yat | abhavat | sūḥ | aha | ebhyaḥ / garbhebhyaḥ | magha-vā | viśva-darśataḥ ||1.146.5||

kathā | te | agne | śucayantaḥ | āyoḥ / dadāśuḥ | vājebhiḥ | āśuṣāṇāḥ || ubhe iti | yat | toke iti | tanaye | dadhānāḥ / r̥tasya | sāman | raṇayanta | devāḥ ||1.147.1||
bodha | me | asya | vacasaḥ | yaviṣṭha / maṁhiṣṭhasya | pra-bhr̥tasya | svadhā-vaḥ || pīyati | tvaḥ | anu | tvaḥ | gr̥ṇāti / vandāruḥ | te | tanvam | vande | agne ||1.147.2||
ye | pāyavaḥ | māmateyam | te | agne / paśyantaḥ | andham | duḥ-itāt | arakṣan || rarakṣa | tān | su-kr̥taḥ | viśva-vedāḥ / dipsantaḥ | it | ripavaḥ | na | aha | debhuḥ ||1.147.3||
yaḥ | naḥ | agne | arari-vān | agha-yuḥ / arāti-vā | marcayati | dvayena || mantraḥ | guruḥ | punaḥ | astu | saḥ | asmai / anu | mr̥kṣīṣṭa | tanvam | duḥ-uktaiḥ ||1.147.4||
uta | vā | yaḥ | sahasya | pra-vidvān / martaḥ | martam | marcayati | dvayena || ataḥ | pāhi | stavamāna | stuvantam / agne | mākiḥ | naḥ | duḥ-itāya | dhāyīḥ ||1.147.5||

mathīt | yat | īm | viṣṭaḥ | mātariśvā / hotāram | viśva-apsum | viśva-devyam || ni | yam | dadhuḥ | manuṣyāsu | vikṣu / svaḥ | na | citram | vapuṣe | vibhā-vam ||1.148.1||
dadānam | it | na | dadabhanta | manma / agniḥ | varūtham | mama | tasya  | cākan || juṣanta | viśvāni | asya | karma / upa-stutim | bharamāṇasya | kāroḥ ||1.148.2||
nitye | cit | nu | yam | sadane | jagr̥bhre / praśasti-bhiḥ | dadhire | yajñiyāsaḥ || pra | su | nayanta | gr̥bhayantaḥ | iṣṭau / aśvāsaḥ | na | rathyaḥ | rarahāṇāḥ ||1.148.3||
purūṇi | dasmaḥ | ni | riṇāti | jambhaiḥ / āt | rocate | vane | ā | vibhā-vā || āt | asya | vātaḥ | anu | vāti | śociḥ / astuḥ | na | śaryām | asanām | anu | dyūn ||1.148.4||
na | yam | ripavaḥ | na | riṣaṇyavaḥ / garbhe | santam | reṣaṇāḥ | reṣayanti || andhāḥ | apaśyāḥ | na | dabhan | abhi-khyā / nityāsaḥ | īm | pretāraḥ | arakṣan ||1.148.5||

mahaḥ | saḥ | rāyaḥ | ā | īṣate | patiḥ | dan / inaḥ | inasya | vasunaḥ | pade | ā || upa | dhrajantam | adrayaḥ | vidhan | it ||1.149.1||
saḥ | yaḥ | vr̥ṣā | narām | na | rodasyoḥ / śravaḥ-bhiḥ | asti | jīvapīta-sargaḥ || pra | yaḥ | sasrāṇaḥ | śiśrīta | yonau ||1.149.2||
ā | yaḥ | puram | nārmiṇīm | adīdet / atyaḥ | kaviḥ | nabhanyaḥ | na | ārvā || sūraḥ | na | rurukvān | śata-ātmā ||1.149.3||
abhi | dvi-janmā | trī | rocanāni / viśvā | rajāṁsi | śuśucānaḥ | asthāt || hotā | yajiṣṭhaḥ | apām | sadha-sthe ||1.149.4||
ayam | saḥ | hotā | yaḥ | dvi-janmā / viśvā | dadhe | vāryāṇi | śravasyā || martaḥ | yaḥ | asmai | su-tukaḥ | dadāśa ||1.149.5||

puru | tvā | dāśvān | voce / ariḥ | agne | tava | svit | ā || todasya-iva | śaraṇe | ā | mahasya ||1.150.1||
vi | aninasya | dhaninaḥ / pra-hoṣe | cit | araruṣaḥ || kadā | cana | pra-jigataḥ | adeva-yoḥ ||1.150.2||
saḥ | candraḥ | vipra | martyaḥ / mahaḥ | vrādhan-tamaḥ | divi || pra-pra | it | te | agne | vanuṣaḥ | syāma ||1.150.3||

mitram | na | yam | śimyā | goṣu | gavyavaḥ / su-ādhyaḥ | vidathe | ap-su | jījanan || arejetām | rodasī iti | pājasā | girā / prati | priyam | yajatam | januṣām | avaḥ ||1.151.1||
yat | ha | tyat | vām | puru-mīḷhasya | sominaḥ / pra | mitrāsaḥ | na | dadhire | su-ābhuvaḥ || adha | kratum | vidatam | gātum | arcate / uta | śrutam | vr̥ṣaṇā | pastya-vataḥ ||1.151.2||
ā | vām | bhūṣan | kṣitayaḥ | janma | rodasyoḥ / pra-vācyam | vr̥ṣaṇā | dakṣase | mahe || yat | īm | r̥tāya | bharathaḥ | yat | arvate / pra | hotrayā | śimyā | vīthaḥ | adhvaram ||1.151.3||
pra | sā | kṣitiḥ | asurā | yā | mahi | priyā / r̥ta-vānau | r̥tam | ā | ghoṣathaḥ | br̥hat || yuvam | divaḥ | br̥hataḥ | dakṣam | ā-bhuvam / gām | na | dhuri | upa | yuñjāthe iti | apaḥ ||1.151.4||
mahī iti | atra | mahinā | vāram | r̥ṇvathaḥ / areṇavaḥ | tujaḥ | ā | sadman | dhenavaḥ || svaranti | tāḥ | upara-tāti | sūryam / ā | ni-mrucaḥ | uṣasaḥ | takvavīḥ-iva ||1.151.5||
ā | vām | r̥tāya | keśinīḥ | anūṣata / mitra | yatra | varuṇa | gātum | arcathaḥ || ava | tmanā | sr̥jatam | pinvatam | dhiyaḥ / yuvam | viprasya | manmanām | irajyathaḥ ||1.151.6||
yaḥ | vām | yajñaiḥ | śaśamānaḥ | ha | dāśati / kaviḥ | hotā | yajati | manma-sādhanaḥ || upa | aha | tam | gacchathaḥ | vīthaḥ | adhvaram / accha | giraḥ | su-matim | gantam | asmayū ityasma-yū ||1.151.7||
yuvām | yajñaiḥ | prathamā | gobhiḥ | añjate / r̥ta-vānā | manasaḥ | na | pra-yuktiṣu || bharanti | vām | manmanā | sam-yatā | giraḥ / adr̥pyatā | manasā | revat | āśāthe iti ||1.151.8||
revat | vayaḥ | dadhāthe iti | revat | āśāthe iti / narā | māyābhiḥ | itaḥ-ūti | māhinam || na | vām | dyāvaḥ | aha-bhiḥ | na | uta | sindhavaḥ / na | deva-tvam | paṇayaḥ | na | ānaśuḥ | magham ||1.151.9||

yuvam | vastrāṇi | pīvasā | vasāthe iti / yuvoḥ | acchidrāḥ | mantavaḥ | ha | sargāḥ || ava | atiratam | anr̥tāni | viśvā / r̥tena | mitrāvaruṇā | sacethe iti ||1.152.1||
etat | cana | tvaḥ | vi | ciketat | eṣām / satyaḥ | mantraḥ | kavi-śastaḥ | r̥ghāvān || triḥ-aśrim | hanti | catuḥ-aśriḥ | ugraḥ / deva-nidaḥ | ha | prathamāḥ | ajūryan ||1.152.2||
apāt | eti | prathamā | pat-vatīnām / kaḥ | tat | vām | mitrāvaruṇā | ā | ciketa || garbhaḥ | bhāram | bharati | ā | cit | asya / r̥tam | piparti | anr̥tam | ni | tārīt ||1.152.3||
pra-yantam | it | pari | jāram | kanīnām / paśyāmasi | na | upa-nipadyamānam || anava-pr̥gṇā | vi-tatā | vasānam / priyam | mitrasya | varuṇasya | dhāma ||1.152.4||
anaśvaḥ | jātaḥ | anabhīśuḥ | arvā / kanikradat | patayat | ūrdhva-sānuḥ || acittam | brahma | jujuṣuḥ | yuvānaḥ / pra | mitre | dhāma | varuṇe | gr̥ṇantaḥ ||1.152.5||
ā | dhenavaḥ | māmateyam | avantīḥ / brahma-priyam | pīpayan | sasmin | ūdhan || pitvaḥ | bhikṣeta | vayunāni | vidvān / āsā | ā-vivāsan | aditim | uruṣyet ||1.152.6||
ā | vām | mitrāvaruṇā | havya-juṣṭim / namasā | devau | avasā | vavr̥tyām || asmākam | brahma | pr̥tanāsu | sahyāḥ / asmākam | vr̥ṣṭiḥ | divyā | su-pārā ||1.152.7||

yajāmahe | vām | mahaḥ | sa-joṣāḥ / havyebhiḥ | mitrāvaruṇā | namaḥ-bhiḥ || ghr̥taiḥ | ghr̥tasnū iti ghr̥ta-snū | adha | yat | vām | asme iti / adhvaryavaḥ | na | dhīti-bhiḥ | bharanti ||1.153.1||
pra-stutiḥ | vām | dhāma | na | pra-yuktiḥ / ayāmi | mitrāvaruṇā | su-vr̥ktiḥ || anakti | yat | vām | vidatheṣu | hotā / sumnam | vām | sūriḥ | vr̥ṣaṇau | iyakṣan ||1.153.2||
pīpāya | dhenuḥ | aditiḥ | r̥tāya / janāya | mitrāvaruṇā | haviḥ-de || hinoti | yat | vām | vidathe | saparyan / saḥ | rāta-havyaḥ | mānuṣaḥ | na | hotā ||1.153.3||
uta | vām | vikṣu | madyāsu | andhaḥ / gāvaḥ | āpaḥ | ca | pīpayanta | devīḥ || uto iti | naḥ | asya | pūrvyaḥ | patiḥ | dan / vītam | pātam | payasaḥ | usriyāyāḥ ||1.153.4||

viṣṇoḥ | nu | kam | vīryāṇi | pra | vocam / yaḥ | pārthivāni | vi-mame | rajāṁsi || yaḥ | askabhāyat | ut-taram | sadha-stham / vi-cakramāṇaḥ | tredhā | ūru-gāyaḥ ||1.154.1||
pra | tat | viṣṇuḥ | stavate | vīryeṇa / mr̥gaḥ | na | bhīmaḥ | kucaraḥ | giri-sthāḥ || yasya | uruṣu | triṣu | vi-kramaṇeṣu / adhi-kṣiyanti | bhuvanāni | viśvā ||1.154.2||
pra | viṣṇave | śūṣam | etu | manma / giri-kṣite | uru-gāyāya | vr̥ṣṇe || yaḥ | idam | dīrgham | pra-yatam | sadha-stham / ekaḥ | vi-mame | tri-bhiḥ | it | pade-bhiḥ ||1.154.3||
yasya | trī | pūrṇā | madhunā | padāni / akṣīyamāṇā | svadhayā | madanti || yaḥ | ūm̐ iti | tri-dhātu | pr̥thivīm | uta | dyām / ekaḥ | dādhāra | bhuvanāni | viśvā ||1.154.4||
tat | asya | priyam | abhi | pāthaḥ | aśyām / naraḥ | yatra | deva-yavaḥ | madanti || uru-kramasya | saḥ | hi | bandhuḥ | itthā / viṣṇoḥ | pade | parame | madhvaḥ | utsaḥ ||1.154.5||
tā | vām | vāstūni | uśmasi | gamadhyai / yatra | gāvaḥ | bhūri-śr̥ṅgāḥ | ayāsaḥ || atra | aha | tat | uru-gāyasya | vr̥ṣṇaḥ / paramam | padam | ava | bhāti | bhūri ||1.154.6||

pra | vaḥ | pāntam | andhasaḥ | dhiyā-yate / mahe | śūrāya | viṣṇave | ca | arcata || yā | sānuni | parvatānām | adābhyā / mahaḥ | tasthatuḥ | arvatā-iva | sādhunā ||1.155.1||
tveṣam | itthā | sam-araṇam | śimī-vatoḥ / indrāviṣṇū iti | suta-pāḥ | vām | uruṣyati || yā | martyāya | prati-dhīyamānam | it / kr̥śānoḥ | astuḥ | asanām | uruṣyathaḥ ||1.155.2||
tāḥ | īm | vardhanti | mahi | asya | pauṁsyam / ni | mātarā | nayati | retase | bhuje || dadhāti | putraḥ | avaram | param | pituḥ / nāma | tr̥tīyam | adhi | rocane | divaḥ ||1.155.3||
tat-tat | it | asya | pauṁsyam | gr̥ṇīmasi / inasya | trātuḥ | avr̥kasya | mīḷhuṣaḥ || yaḥ | pārthivāni | tri-bhiḥ | it | vigāma-bhiḥ / uru | kramiṣṭa | uru-gāyāya | jīvase ||1.155.4||
dve iti | it | asya | kramaṇe iti | svaḥ-dr̥śaḥ / abhi-khyāya | martyaḥ | bhuraṇyati || tr̥tīyam | asya | nakiḥ | ā | dadharṣati / vayaḥ | cana | patayantaḥ | patatriṇaḥ ||1.155.5||
catuḥ-bhiḥ | sākam | navatim | ca | nāma-bhiḥ / cakram | na | vr̥ttam | vyatīn | avīvipat || br̥hat-śarīraḥ | vi-mimānaḥ | r̥kva-bhiḥ / yuvā | akumāraḥ | prati | eti | ā-havam ||1.155.6||

bhava | mitraḥ | na | śevyaḥ | ghr̥ta-āsutiḥ / vibhūta-dyumnaḥ | eva-yāḥ | ūm̐ iti | sa-prathāḥ || adha | te | viṣṇo iti | viduṣā | cit | ardhyaḥ / stomaḥ | yajñaḥ | ca | rādhyaḥ | haviṣmatā ||1.156.1||
yaḥ | pūrvyāya | vedhase | navīyase / sumat-jānaye | viṣṇave | dadāśati || yaḥ | jātam | asya | mahataḥ | mahi | bravat / saḥ | it | ūm̐ iti | śravaḥ-bhiḥ | yujyam | cit | abhi | asat ||1.156.2||
tam | ūm̐ iti | stotāraḥ | pūrvyam | yathā | vida / r̥tasya | garbham | januṣā | pipartana || ā | asya | jānantaḥ | nāma | cit | vivaktana / mahaḥ | te | viṣṇo iti | su-matim | bhajāmahe ||1.156.3||
tam | asya | rājā | varuṇaḥ | tam | aśvinā / kratum | sacanta | mārutasya | vedhasaḥ || dādhāra | dakṣam | ut-tamam | ahaḥ-vidam / varjam | ca | viṣṇuḥ | sakhi-vān | apa-ūrṇute ||1.156.4||
ā | yaḥ | vivāya | sacathāya | daivyaḥ / indrāya | viṣṇuḥ | su-kr̥te | sukr̥t-taraḥ || vedhāḥ | ajinvat | tri-sadhasthaḥ | āryam / r̥tasya | bhāge | yajamānam | ā | abhajat ||1.156.5||

abodhi | agniḥ | jmaḥ | ut | eti | sūryaḥ / vi | uṣāḥ | candrā | mahī | āvaḥ | arciṣā || ayukṣātām | aśvinā | yātave | ratham / pra | asāvīt | devaḥ | savitā | jagat | pr̥thak ||1.157.1||
yat | yuñjāthe iti | vr̥ṣaṇam | aśvinā | ratham / ghr̥tena | naḥ | madhunā | kṣatram | ukṣatam || asmākam | brahma | pr̥tanāsu | jinvatam / vayam | dhanā | śūra-sātā | bhajemahi ||1.157.2||
arvāṅ | tri-cakraḥ | madhu-vāhanaḥ | rathaḥ / jīra-aśvaḥ | aśvinoḥ | yātu | su-stutaḥ || tri-vandhuraḥ | magha-vā | viśva-saubhagaḥ / śam | naḥ | ā | vakṣat | dvi-pade | catuḥ-pade ||1.157.3||
ā | naḥ | ūrjam | vahatam | aśvinā | yuvam / madhu-matyā | naḥ | kaśayā | mimikṣatam || pra | āyuḥ | tāriṣṭam | niḥ | rapāṁsi | mr̥kṣatam / sedhatam | dveṣaḥ | bhavatam | sacā-bhuvā ||1.157.4||
yuvam | ha | garbham | jagatīṣu | dhatthaḥ / yuvam | viśveṣu | bhuvaneṣu | antariti || yuvam | agnim | ca | vr̥ṣaṇau | apaḥ | ca / vanaspatīn | aśvinau | airayethām ||1.157.5||
yuvam | ha | sthaḥ | bhiṣajā | bheṣajebhiḥ / atho iti | ha | sthaḥ | rathyā | rathyebhiriti rathyebhiḥ || atho iti | ha | kṣatram | adhi | dhattha | ugrā / yaḥ | vām | haviṣmān | manasā | dadāśa ||1.157.6||

vasū iti | rudrā | purumantū iti puru-mantū | vr̥dhantā / daśasyatam | naḥ | vr̥ṣaṇau | abhiṣṭau || dasrā | ha | yat | rekṇaḥ | aucathyaḥ | vām / pra | yat | sasrāthe iti | akavābhiḥ | ūtī ||1.158.1||
kaḥ | vām | dāśat | su-mataye | cit | asyai / vasū iti | yat | dhethe iti | namasā | pade | goḥ || jigr̥tam | asme iti | revatīḥ | puram-dhīḥ / kāmapreṇa-iva | manasā | carantā ||1.158.2||
yuktaḥ | ha | yat | vām | taugryāya | peruḥ / vi | madhye | arṇasaḥ | dhāyi | pajraḥ || upa | vām | avaḥ | śaraṇam | gameyam / śūraḥ | na | ajma | patayat-bhiḥ | evaiḥ ||1.158.3||
upa-stutiḥ | aucathyam | uruṣyet / mā | mām | ime iti | patatriṇī iti | vi | dugdhām || mā | mām | edhaḥ | daśa-tayaḥ | citaḥ | dhāk / pra | yat | vām | baddhaḥ | tmani | khādati | kṣām ||1.158.4||
na | mā | garan | nadyaḥ | mātr̥-tamāḥ / dāsāḥ | yat | īm | su-samubdham | ava-adhuḥ || śiraḥ | yat | asya | traitanaḥ | vi-takṣat / svayam | dāsaḥ | uraḥ | aṁsau | api | gdheti gdha ||1.158.5||
dīrgha-tamāḥ | māmateyaḥ / jujurvān | daśame | yuge || apām | artham | yatīnām / brahmā | bhavati | sārathiḥ ||1.158.6||

pra | dyāvā | yajñaiḥ | pr̥thivī iti | r̥ta-vr̥dhā / mahī iti | stuṣe | vidatheṣu | pra-cetasā || devebhiḥ | ye iti | deva-putre iti deva-putre | su-daṁsasā / itthā | dhiyā | vāryāṇi | pra-bhūṣataḥ ||1.159.1||
uta | manye | pituḥ | adruhaḥ | manaḥ / mātuḥ | mahi | sva-tavaḥ | tat | havīma-bhiḥ || su-retasā | pitarā | bhūma | cakratuḥ / uru | pra-jāyāḥ | amr̥tam | varīma-bhiḥ ||1.159.2||
te | sūnavaḥ | su-apasaḥ | su-daṁsasaḥ / mahī iti | jajñuḥ | mātarā | pūrva-cittaye || sthātuḥ | ca | satyam | jagataḥ | ca | dharmaṇi / putrasya | pāthaḥ | padam | advayāvinaḥ ||1.159.3||
te | māyinaḥ | mamire | su-pracetasaḥ / jāmī iti | sayonī iti sa-yonī | mithunā | sam-okasā || navyam-navyam | tantum | ā | tanvate | divi / samudre | antariti | kavayaḥ | su-dītayaḥ ||1.159.4||
tat | rādhaḥ | adya | savituḥ | vareṇyam / vayam | devasya | pra-save | manāmahe || asmabhyam | dyāvāpr̥thivī iti | su-cetunā / rayim | dhattam | vasu-mantam | śata-gvinam ||1.159.5||

te iti | hi | dyāvāpr̥thivī iti | viśva-śambhuvā / r̥tavarī ityr̥ta-varī | rajasaḥ | dhārayatkavī iti dhārayat-kavī || sujanmanī iti su-janmanī | dhiṣaṇe iti | antaḥ | īyate / devaḥ | devī iti | dharmaṇā | sūryaḥ | śuciḥ ||1.160.1||
uru-vyacasā | mahinī iti | asaścatā / pitā | mātā | ca | bhuvanāni | rakṣataḥ || sudhr̥ṣṭame iti su-dhr̥ṣṭame | vapuṣye3 iti | na | rodasī iti / pitā | yat | sīm | abhi | rūpaiḥ | avāsayat ||1.160.2||
saḥ | vahniḥ | putraḥ | pitroḥ | pavitra-vān / punāti | dhīraḥ | bhuvanāni | māyayā || dhenum | ca | pr̥śnim | vr̥ṣabham | su-retasam / viśvāhā | śukram | payaḥ | asya | dhukṣata ||1.160.3||
ayam | devānām | apasām | apaḥ-tamaḥ / yaḥ | jajāna | rodasī iti | viśva-śambhuvā || vi | yaḥ | mame | rajasī iti | sukratu-yayā / ajarebhiḥ | skambhanebhiḥ | sam | ānr̥ce ||1.160.4||
te iti | naḥ | gr̥ṇāne iti | mahinī iti | mahi | śravaḥ / kṣatram | dyāvāpr̥thivī iti | dhāsathaḥ | br̥hat || yena | abhi | kr̥ṣṭīḥ | tatanāma | viśvahā / panāyyam | ojaḥ | asme iti | sam | invatam ||1.160.5||

kim | ūm̐ iti | śreṣṭhaḥ | kim | yaviṣṭhaḥ | naḥ | ā | ajagan / kim | īyate | dūtyam | kat | yat | ūcima || na | nindima | camasam | yaḥ | mahā-kulaḥ / agne | bhrātaḥ | druṇaḥ | it | bhūtim | ūdima ||1.161.1||
ekam | camasam | caturaḥ | kr̥ṇotana / tat | vaḥ | devāḥ | abruvan | tat | vaḥ | ā | agamam || saudhanvanāḥ | yadi | eva | kariṣyatha / sākam | devaiḥ | yajñiyāsaḥ | bhaviṣyatha ||1.161.2||
agnim | dūtam | prati | yat | abravītana / aśvaḥ | kartvaḥ | rathaḥ | uta | iha | kartvaḥ || dhenuḥ | kartvā | yuvaśā | kartvā | dvā / tāni | bhrātaḥ | anu | vaḥ | kr̥tvī | ā | imasi ||1.161.3||
cakr̥-vāṁsaḥ | r̥bhavaḥ | tat | apr̥cchata / kva | it | abhūt | yaḥ | syaḥ | dūtaḥ | naḥ | ā | ajagan || yadā | ava-akhyat | camasān | caturaḥ | kr̥tān / āt | it | tvaṣṭā | gnāsu | antaḥ | ni | ānaje ||1.161.4||
hanāma | enān | iti | tvaṣṭā | yat | abravīt / camasam | ye | deva-pānam | anindiṣuḥ || anyā | nāmāni | kr̥ṇvate | sute | sacā / anyaiḥ | enān | kanyā | nāma-bhiḥ | sparat ||1.161.5||
indraḥ | harī | yuyuje | aśvinā | ratham / br̥haspatiḥ | viśva-rūpām | upa | ājata || r̥bhuḥ | vi-bhvā | vājaḥ | devān | agacchata / su-apasaḥ | yajñiyam | bhāgam | aitana ||1.161.6||
niḥ | carmaṇaḥ | gām | ariṇīta | dhīti-bhiḥ / yā | jarantā | yuvaśā | tā | akr̥ṇotana || saudhanvanāḥ | aśvāt | aśvam | atakṣata / yuktvā | ratham | upa | devān | ayātana ||1.161.7||
idam | udakam | pibata | iti | abravītana / idam | vā | gha | pibata | muñja-nejanam || saudhanvanāḥ | yadi | tat | na-iva | haryatha / tr̥tīye | gha | savane | mādayādhvai ||1.161.8||
āpaḥ | bhūyiṣṭhāḥ | iti | ekaḥ | abravīt / agniḥ | bhūyiṣṭhaḥ | iti | anyaḥ | abravīt || vadhaḥ-yantīm | bahu-bhyaḥ | pra | ekaḥ | abravīt / r̥tā | vadantaḥ | camasān | apiṁśata ||1.161.9||
śroṇām | ekaḥ | udakam | gām | ava | ajati / māṁsam | ekaḥ | piṁśati | sūnayā | ā-bhr̥tam || ā | ni-mrucaḥ | śakr̥t | ekaḥ | apa | abharat / kim | svit | putrebhyaḥ | pitarau | upa | āvatuḥ ||1.161.10||
udvat-su | asmai | akr̥ṇotana | tr̥ṇam / nivat-su | apaḥ | su-apasyayā | naraḥ || agohyasya | yat | asastana | gr̥he / tat | adya | idam | r̥bhavaḥ | na | anu | gacchatha ||1.161.11||
sam-mīlya | yat | bhuvanā | pari-asarpata / kva | svit | tātyā | pitarā | vaḥ | āsatuḥ || aśapata | yaḥ | karasnam | vaḥ | ā-dade / yaḥ | pra | abravīt | pro iti | tasmai | abravītana ||1.161.12||
susupvāṁsaḥ | r̥bhavaḥ | tat | apr̥cchata / agohya | kaḥ | idam | naḥ | abūbudhat || śvānam | bastaḥ | bodhayitāram | abravīt / saṁvatsare | idam | adya | vi | akhyata ||1.161.13||
divā | yānti | marutaḥ | bhūmyā | agniḥ / ayam | vātaḥ | antarikṣeṇa | yāti || at-bhiḥ | yāti | varuṇaḥ | samudraiḥ / yuṣmān | icchantaḥ | śavasaḥ | napātaḥ ||1.161.14||

mā | naḥ | mitraḥ | varuṇaḥ | aryamā | āyuḥ / indraḥ | r̥bhukṣāḥ | marutaḥ | pari | khyan || yat | vājinaḥ | deva-jātasya | sapteḥ / pra-vakṣyāmaḥ | vidathe | vīryāṇi ||1.162.1||
yat | niḥ-nijā | rekṇasā | prāvr̥tasya / rātim | gr̥bhītām | mukhataḥ | nayanti || su-prāṅ | ajaḥ | memyat | viśva-rūpaḥ / indrāpūṣṇoḥ | priyam | api | eti | pāthaḥ ||1.162.2||
eṣaḥ | chāgaḥ | puraḥ | aśvena | vājinā / pūṣṇaḥ | bhāgaḥ | nīyate | viśva-devyaḥ || abhi-priyam | yat | puroḷāśam | arvatā / tvaṣṭā | it | enam | sauśravasāya | jinvati ||1.162.3||
yat | haviṣyam | r̥tu-śaḥ | deva-yānam / triḥ | mānuṣāḥ | pari | aśvam | nayanti || atra | pūṣṇaḥ | prathamaḥ | bhāgaḥ | eti / yajñam | devebhyaḥ | prati-vedayan | ajaḥ ||1.162.4||
hotā | adhvaryuḥ | ā-vayāḥ | agnim-indhaḥ / grāva-grābhaḥ | uta | śaṁstā | su-vipraḥ || tena | yajñena | su-araṁkr̥tena / su-iṣṭena | vakṣaṇāḥ | ā | pr̥ṇadhvam ||1.162.5||
yūpa-vraskāḥ | uta | ye | yūpa-vāhāḥ / caṣālam | ye | aśva-yūpāya | takṣati || ye | ca | arvate | pacanam | sam-bharanti / uto iti | teṣām | abhi-gūrtiḥ | naḥ | invatu ||1.162.6||
upa | pra | agāt | su-mat | me | adhāyi | manma / devānām | āśāḥ | upa | vīta-pr̥ṣṭhaḥ || anu | enam | viprāḥ | r̥ṣayaḥ | madanti / devānām | puṣṭe | cakr̥ma | su-bandhum ||1.162.7||
yat | vājinaḥ | dāma | sam-dānam | arvataḥ / yā | śīrṣaṇyā | raśanā | rajjuḥ | asya || yat | vā | gha | asya | pra-bhr̥tam | āsye | tr̥ṇam / sarvā | tā | te | api | deveṣu | astu ||1.162.8||
yat | aśvasya | kraviṣaḥ | makṣikā | āśa / yat | vā | svarau | sva-dhitau | riptam | asti || yat | hastayoḥ | śamituḥ | yat | nakheṣu / sarvā | tā | te | api | deveṣu | astu ||1.162.9||
yat | ūvadhyam | udarasya | apa-vāti / yaḥ | āmasya | kraviṣaḥ | gandhaḥ | asti || su-kr̥tā | tat | śamitāraḥ | kr̥ṇvantu / uta | medham | śr̥ta-pākam | pacantu ||1.162.10||
yat | te | gātrāt | agninā | pacyamānāt / abhi | śūlam | ni-hatasya | ava-dhāvati || mā | tat | bhūmyām | ā | śriṣat | mā | tr̥ṇeṣu / devebhyaḥ | tat | uśat-bhyaḥ | rātam | astu ||1.162.11||
ye | vājinam | pari-paśyanti | pakvam / ye | īm | āhuḥ | surabhiḥ | niḥ | hara | iti || ye | ca | arvataḥ | māṁsa-bhikṣām | upa-āsate / uto iti | teṣām | abhi-gūrtiḥ | naḥ | invatu ||1.162.12||
yat | ni-īkṣaṇam | māṁspacanyāḥ | ukhāyāḥ / yā | pātrāṇi | yūṣṇaḥ | ā-secanāni || ūṣmaṇyā | api-dhānā | carūṇām / aṅkāḥ | sūnāḥ | pari | bhūṣanti | aśvam ||1.162.13||
ni-kramaṇam | ni-sadanam | vi-vartanam / yat | ca | paḍbīśam | arvataḥ || yat | ca | papau | yat | ca | ghāsim | jaghāsa / sarvā | tā | te | api | deveṣu | astu ||1.162.14||
mā | tvā | agniḥ | dhvanayīt | dhūma-gandhiḥ / mā | ukhā | bhrājantī | abhi | vikta | jaghriḥ || iṣṭam | vītam | abhi-gūrtam | vaṣaṭ-kr̥tam / tam | devāsaḥ | prati | gr̥bhṇanti | aśvam ||1.162.15||
yat | aśvāya | vāsaḥ | upa-str̥ṇanti / adhīvāsam | yā | hiraṇyāni | asmai || sam-dānam | arvantam | paḍbīśam / priyā | deveṣu | ā | yamayanti ||1.162.16||
yat | te | sāde | mahasā | śūkr̥tasya / pārṣṇyā | vā | kaśayā | vā | tutoda || srucā-iva | tā | haviṣaḥ | adhvareṣu / sarvā | tā | te | brahmaṇā | sūdayāmi ||1.162.17||
catuḥ-triṁśat | vājinaḥ | deva-bandhoḥ / vaṅkrīḥ | aśvasya | sva-dhitiḥ | sam | eti || acchidrā | gātrā | vayunā | kr̥ṇota / paruḥ-paruḥ | anu-ghuṣya | vi | śasta ||1.162.18||
ekaḥ | tvaṣṭuḥ | aśvasya | vi-śastā / dvā | yantārā | bhavataḥ | tathā | r̥tuḥ || yā | te | gātrāṇām | r̥tu-thā | kr̥ṇomi / tā-tā | piṇḍānām | pra | juhomi | agnau ||1.162.19||
mā | tvā | tapat | priyaḥ | ātmā | api-yantam / mā | sva-dhitiḥ | tanvaḥ | ā | tisthipat | te || mā | te | gr̥dhnuḥ | avi-śastā | ati-hāya / chidrā | gātrāṇi | asinā | mithu | kariti kaḥ ||1.162.20||
na | vai | ūm̐ iti | etat | mriyase | na | riṣyasi / devān | it | eṣi | pathi-bhiḥ | su-gebhiḥ || harī iti | te | yuñjā | pr̥ṣatī iti | abhūtām / upa | asthāt | vājī | dhuri | rāsabhasya ||1.162.21||
su-gavyam | naḥ | vājī | su-aśvyam | puṁsaḥ / putrān | uta | viśva-puṣam | rayim || anāgāḥ-tvam | naḥ | aditiḥ | kr̥ṇotu / kṣatram | naḥ | aśvaḥ | vanatām | haviṣmān ||1.162.22||

yat | akrandaḥ | prathamam | jāyamānaḥ / ut-yan | samudrāt | uta | vā | purīṣāt || śyenasya | pakṣā | hariṇasya | bāhū iti / upa-stutyam | mahi | jātam | te | arvan ||1.163.1||
yamena | dattam | tritaḥ | enam | ayunak / indraḥ | enam | prathamaḥ | adhi | atiṣṭhat || gandharvaḥ | asya | raśanām | agr̥bhṇāt / sūrāt | aśvam | vasavaḥ | niḥ | ataṣṭa ||1.163.2||
asi | yamaḥ | asi | ādityaḥ | arvan / asi | tritaḥ | guhyena | vratena || asi | somena | samayā | vi-pr̥ktaḥ / āhuḥ | te | trīṇi | divi | bandhanāni ||1.163.3||
trīṇi | te | āhuḥ | divi | bandhanāni / trīṇi | ap-su | trīṇi | antariti | samudre || uta-iva | me | varuṇaḥ | chantsi | arvan / yatra | te | āhuḥ | paramam | janitram ||1.163.4||
imā | te | vājin | ava-mārjanāni / imā | śaphānām | sanituḥ | ni-dhānā || atra | te | bhadrāḥ | raśanāḥ | apaśyam / r̥tasya | yāḥ | abhi-rakṣanti | gopāḥ ||1.163.5||
ātmānam | te | manasā | ārāt | ajānām / avaḥ | divā | patayantam | pataṅgam || śiraḥ | apaśyam | pathi-bhiḥ | su-gebhiḥ | areṇu-bhiḥ | jehamānam | patatri ||1.163.6||
atra | te | rūpam | ut-tamam | apaśyam | jigīṣamāṇam | iṣaḥ | ā | pade | goḥ || yadā | te | martaḥ | anu | bhogam | ānaṭ / āt | it | grasiṣṭhaḥ | oṣadhīḥ | ajīgariti ||1.163.7||
anu | tvā | rathaḥ | anu | maryaḥ | arvan / anu | gāvaḥ | anu | bhagaḥ | kanīnām || anu | vrātāsaḥ | tava | sakhyam | īyuḥ / anu | devāḥ | mamire | vīryam | te ||1.163.8||
hiraṇya-śr̥ṅgaḥ | ayaḥ | asya | pādāḥ / manaḥ-javāḥ | avaraḥ | indraḥ | āsīt || devāḥ | it | asya | haviḥ-adyam | āyan / yaḥ | arvantam | prathamaḥ | adhi-atiṣṭhat ||1.163.9||
īrma-antāsaḥ | silika-madhyamāsaḥ / sam | śūraṇāsaḥ | divyāsaḥ | atyāḥ || haṁsāḥ-iva | śreṇi-śaḥ | yatante / yat | ākṣiṣuḥ | divyam | ajmam | aśvāḥ ||1.163.10||
tava | śarīram | patayiṣṇu | arvan / tava | cittam | vātaḥ-iva | dhrajīmān || tava | śr̥ṅgāṇi | vi-sthitā | puru-trā / araṇyeṣu | jarbhurāṇā | caranti ||1.163.11||
upa | pra | agāt | śasanam | vājī | arvā / devadrīcā | manasā | dīdhyānaḥ || ajaḥ | puraḥ | nīyate | nābhiḥ | asya / anu | paścāt | kavayaḥ | yanti | rebhāḥ ||1.163.12||
upa | pra | agāt | paramam | yat | sadha-stham | arvān | accha | pitaram | mātaram | ca || adya | devān | juṣṭa-tamaḥ | hi | gamyāḥ / atha | ā | śāste | dāśuṣe | vāryāṇi ||1.163.13||

asya | vāmasya | palitasya | hotuḥ / tasya | bhrātā | madhyamaḥ | asti | aśnaḥ || tr̥tīyaḥ | bhrātā | ghr̥ta-pr̥ṣṭhaḥ | asya / atra | apaśyam | viśpatim | sapta-putram ||1.164.1||
sapta | yuñjanti | ratham | eka-cakram / ekaḥ | aśvaḥ | vahati | sapta-nāmā || tri-nābhi | cakram | ajaram | anarvam / yatra | imā | viśvā | bhuvanā | adhi | tasthuḥ ||1.164.2||
imam | ratham | adhi | ye | sapta | tasthuḥ / sapta-cakram | sapta | vahanti | aśvāḥ || sapta | svasāraḥ | abhi | sam | navante / yatra | gavām | ni-hitā | sapta | nāma ||1.164.3||
kaḥ | dadarśa | prathamam | jāyamānam / asthan-vantam | yat | anasthā | bibharti || bhūmyāḥ | asuḥ | asr̥k | ātmā | kva | svit / kaḥ | vidvāṁsam | upa | gāt | praṣṭum | etat ||1.164.4||
pākaḥ | pr̥cchāmi | manasā | avi-jānan / devānām | enā | ni-hitā | padāni || vatse | baṣkaye | adhi | sapta | tantūn / vi | tatnire | kavayaḥ | otavai | ūm̐ iti ||1.164.5||
acikitvān | cikituṣaḥ | cit | atra / kavīn | pr̥cchāmi | vidmane | na | vidvān || vi | yaḥ | tastambha | ṣaṭ | imā | rajāṁsi / ajasya | rūpe | kim | api | svit | ekam ||1.164.6||
iha | bravītu | yaḥ | īm | aṅga | veda / asya | vāmasya | ni-hitam | padam | veriti veḥ || śīrṣṇaḥ | kṣīram | duhrate | gāvaḥ | asya / vavrim | vasānāḥ | udakam | padā | apuḥ ||1.164.7||
mātā | pitaram | r̥te | ā | babhāja / dhītī | agre | manasā | sam | hi | jagme || sā | bībhatsuḥ | garbha-rasā | ni-viddhā / namasvantaḥ | it | upa-vākam | īyuḥ ||1.164.8||
yuktā | mātā | āsīt | dhuri | dakṣiṇāyāḥ / atiṣṭhat | garbhaḥ | vr̥janīṣu | antariti || amīmet | vatsaḥ | anu | gām | apaśyat / viśva-rūpyam | triṣu | yojaneṣu ||1.164.9||
tisraḥ | mātr̥̄ḥ | trīn | pitr̥̄n | bibhrat | ekaḥ / ūrdhvaḥ | tasthau | na | īm | ava | glapayanti || mantrayante | divaḥ | amuṣya | pr̥ṣṭhe / viśva-vidam | vācam | aviśva-minvām ||1.164.10||
dvādaśa-aram | nahi | tat | jarāya / varvarti | cakram | pari | dyām | r̥tasya || ā | putrāḥ | agne | mithunāsaḥ | atra / sapta | śatāni | viṁśatiḥ | ca | tasthuḥ ||1.164.11||
pañca-pādam | pitaram | dvādaśa-ākr̥tim / divaḥ | āhuḥ | pare | ardhe | purīṣiṇam || atha | ime | anye | upare | vi-cakṣaṇam / sapta-cakre | ṣaṭ-are | āhuḥ | arpitam ||1.164.12||
pañca-are | cakre | pari-vartamāne / tasmin | ā | tasthuḥ | bhuvanāni | viśvā || tasya | na | akṣaḥ | tapyate | bhūri-bhāraḥ / sanāt | eva | na | śīryate | sa-nābhiḥ ||1.164.13||
sa-nemi | cakram | ajaram | vi | vavr̥te / uttānāyām | daśa | yuktāḥ | vahanti || sūryasya | cakṣuḥ | rajasā | eti | ā-vr̥tam / tasmin | ārpitā | bhuvanāni | viśvā ||1.164.14||
sākam-jānām | saptatham | āhuḥ | eka-jam / ṣaṭ | it | yamāḥ | r̥ṣayaḥ | deva-jāḥ | iti || teṣām | iṣṭāni | vi-hitāni | dhāma-śaḥ / sthātre | rejante | vi-kr̥tāni | rūpa-śaḥ ||1.164.15||
striyaḥ | satīḥ | tān | ūm̐ iti | me | puṁsaḥ | āhuḥ / paśyat | akṣaṇ-vān | na | vi | cetat | andhaḥ || kaviḥ | yaḥ | putraḥ | saḥ | īm | ā | ciketa / yaḥ | tā | vi-jānāt | saḥ | pituḥ | pitā | asat ||1.164.16||
avaḥ | pareṇa | paraḥ | enā | avareṇa / padā | vatsam | bibhratī | gauḥ | ut | asthāt || sā | kadrīcī | kam | svit | ardham | parā | agāt / kva | svit | sūte | nahi | yūthe | antariti ||1.164.17||
avaḥ | pareṇa | pitaram | yaḥ | asya / anu-veda | paraḥ | enā | avareṇa || kavi-yamānaḥ | kaḥ | iha | pra | vocat / devam | manaḥ | kutaḥ | adhi | pra-jātam ||1.164.18||
ye | arvāñcaḥ | tān | ūm̐ iti | parācaḥ | āhuḥ / ye | parāñcaḥ | tān | ūm̐ iti | arvācaḥ | āhuḥ || indraḥ | ca | yā | cakrathuḥ | soma | tāni / dhurā | na | yuktāḥ | rajasaḥ | vahanti ||1.164.19||
dvā | su-parṇā | sa-yujā | sakhāyā / samanam | vr̥kṣam | pari | sasvajāte iti || tayoḥ | anyaḥ | pippalam | svādu / atti | anaśnan | anyaḥ | abhi | cākaśīti ||1.164.20||
yatra | su-parṇāḥ | amr̥tasya | bhāgam / ani-meṣam | vidathā | abhi-svaranti || inaḥ | viśvasya | bhuvanasya | gopāḥ / saḥ | mā | dhīraḥ | pākam | atra | ā | viveśa ||1.164.21||
yasmin | vr̥kṣe | madhu-adaḥ | su-parṇāḥ / ni-viśante | suvate | ca | adhi | viśve || tasya | it | āhuḥ | pippalam | svādu | agre / tat | na | ut | naśat | yaḥ | pitaram | na | veda ||1.164.22||
yat | gāyatre | adhi | gāyatram | ā-hitam / traistubhāt | vā | traistubham | niḥ-atakṣata || yat | vā | jagat | jagati | ā-hitam | padam / ye | it | tat | viduḥ | te | amr̥ta-tvam | ānaśuḥ ||1.164.23||
gāyatreṇa | prati | mimīte | arkam / arkeṇa | sāma | traistubhena | vākam || vākena | vākam | dvi-padā | catuḥ-padā / akṣareṇa | mimate | sapta | vāṇīḥ ||1.164.24||
jagatā | sindhum | divi | astabhāyat / ratham-tare | sūryam | pari | apaśyat || gāyatrasya | sam-idhaḥ | tisraḥ | āhuḥ / tataḥ | mahrā | pra | ririce | mahi-tvā ||1.164.25||
upa | hvaye | su-dughām | dhenum | etām / su-hastaḥ | go-dhuk | uta | dohat | enām || śreṣṭham | savam | savitā | sāviṣat | naḥ / abhi-iddhaḥ | gharmaḥ | tat | ūm̐ iti | su | pra | vocam ||1.164.26||
hiṅ-kr̥ṇvatī | vasu-patnī | vasūnām / vatsam | icchantī | manasā | abhi | ā | agāt || duhām | aśvi-bhyām | payaḥ | aghnyā | iyam / sā | vardhatām | mahate | saubhagāya ||1.164.27||
gauḥ | amīmet | anu | vatsam | miṣantam / mūrdhānam | hiṅ | akr̥ṇot | mātavai | ūm̐ iti || sr̥kvāṇam | gharmam | abhi | vāvaśānā / mimāti | māyum | payate | payaḥ-bhiḥ ||1.164.28||
ayam | saḥ | śiṅkte | yena | gauḥ | abhi-vr̥tā / mimāti | māyum | dhvasanau | adhi | śritā || sā | citti-bhiḥ | ni | hi | cakāra | martyam / vi-dyut | bhavantī | prati | vavrim | auhata ||1.164.29||
anat | śaye | tura-gātu | jīvam / ejat | dhruvam | madhye | ā | pastyānām || jīvaḥ | mr̥tasya | carati | svadhābhiḥ / amartyaḥ | martyena | sa-yoniḥ ||1.164.30||
apaśyam | gopām | ani-padyamānam / ā | ca | parā | ca | pathi-bhiḥ | carantam || saḥ | sadhrīcīḥ | saḥ | viṣūcīḥ | vasānaḥ / ā | varīvarti | bhuvaneṣu | antariti ||1.164.31||
yaḥ | īm | cakāra | na | saḥ | asya | veda / yaḥ | īm | dadarśa | hiruk | it | nu | tasmāt || saḥ | mātuḥ | yonā | pari-vītaḥ | antaḥ / bahu-prajāḥ | niḥ-r̥tim | ā | viveśa ||1.164.32||
dyauḥ | me | pitā | janitā | nābhiḥ | atra / bandhuḥ | me | mātā | pr̥thivī | mahī | iyam || uttānayoḥ | camvoḥ | yoniḥ | antaḥ / atra | pitā | duhituḥ | garbham | ā | adhāt ||1.164.33||
pr̥cchāmi | tvā | param | antam | pr̥thivyāḥ / pr̥cchāmi / yatra | bhuvanasya | nābhiḥ || pr̥cchāmi | tvā | vr̥ṣṇaḥ | aśvasya | retaḥ / pr̥cchāmi | vācaḥ | paramam | vi-oma ||1.164.34||
iyam | vediḥ | paraḥ | antaḥ | pr̥thivyāḥ / ayam | yajñaḥ | bhuvanasya | nābhiḥ || ayam | somaḥ | vr̥ṣṇaḥ | aśvasya | retaḥ / brahmā | ayam | vācaḥ | paramam | vi-oma ||1.164.35||
sapta | ardha-garbhāḥ | bhuvanasya | retaḥ / viṣṇoḥ | tiṣṭhanti | pra-diśā | vi-dharmaṇi || te | dhīti-bhiḥ | manasā | te | vipaḥ-citaḥ / pari-bhuvaḥ | pari | bhavanti | viśvataḥ ||1.164.36||
na | vi | jānāmi | yat-iva | idam | asmi / niṇyaḥ | sam-naddhaḥ | manasā | carāmi || yadā | mā | ā | agan | prathama-jāḥ | r̥tasya / āt | it | vācaḥ | aśnuve | bhāgam | asyāḥ ||1.164.37||
apāṅ | prāṅ | eti | svadhayā | gr̥bhītaḥ / amartyaḥ | martyena | sa-yoniḥ || tā | śaśvantā | viṣūcīnā | vi-yantā / ni | anyam | cikyuḥ | na | ni | cikyuḥ | anyam ||1.164.38||
r̥caḥ | akṣare | parame | vi-oman / yasmin | devāḥ | adhi | viśve | ni-seduḥ || yaḥ | tat | na | veda | kim | r̥cā | kariṣyati / ye | it | tat | viduḥ | te | ime | sam | āsate ||1.164.39||
suyavasa-at | bhaga-vatī | hi | bhūyāḥ / atho iti | vayam | bhaga-vantaḥ | syāma || addhi | tr̥ṇam | aghnye | viśva-dānīm / piba | śuddham | udakam | ā-carantī ||1.164.40||
gaurīḥ | mimāya | salilāni | takṣatī / eka-padī | dvi-padī | sā | catuḥ-padī || aṣṭā-padī | nava-padī | babhūvuṣī / sahasra-akṣarā | parame | vi-oman ||1.164.41||
tasyāḥ | samudrāḥ | adhi | vi | kṣaranti / tena | jīvanti | pra-diśaḥ | catasraḥ || tataḥ | kṣarati | akṣaram / tat | viśvam | upa | jīvati ||1.164.42||
śaka-mayam | dhūmam | ārāt | apaśyam / viṣu-vatā | paraḥ | enā | avareṇa || ukṣāṇam | pr̥śnim | apacanta | vīrāḥ / tāni | dharmāṇi | prathamāni | āsan ||1.164.43||
trayaḥ | keśinaḥ | r̥tu-thā | vi | cakṣate / saṁvatsare | vapate | ekaḥ | eṣām || viśvam | ekaḥ | abhi | caṣṭe | śacībhiḥ / dhrājiḥ | ekasya | dadr̥śe | na | rūpam ||1.164.44||
catvāri | vāk | pari-mitā | padāni / tāni | viduḥ | brāhmaṇāḥ | ye | manīṣiṇaḥ || guhā | trīṇi | ni-hitā | na | iṅgayanti / turīyam | vācaḥ | manuṣyāḥ | vadanti ||1.164.45||
indram | mitram | varuṇam | agnim | āhuḥ / atho iti | divyaḥ | saḥ | su-parṇaḥ | garutmān || ekam | sat | viprāḥ | bahu-dhā | vadanti / agnim | yamam | mātariśvānam | āhuḥ ||1.164.46||
kr̥ṣṇam | ni-yānam | harayaḥ | su-parṇāḥ / apaḥ | vasānāḥ | divam | ut | patanti || te | ā | avavr̥tran | sadanāt | r̥tasya / āt | it | ghr̥tena | pr̥thivī | vi | udyate ||1.164.47||
dvādaśa | pra-dhayaḥ | cakram | ekam / trīṇi | nabhyāni | kaḥ | ūm̐ iti | tat | ciketa || tasmin | sākam | tri-śatāḥ | na | śaṅkavaḥ / arpitāḥ | ṣaṣṭiḥ | na | calācalāsaḥ ||1.164.48||
yaḥ | te | stanaḥ | śaśayaḥ | yaḥ | mayaḥ-bhūḥ / yena | viśvā | puṣyasi | vāryāṇi || yaḥ | ratna-dhāḥ | vasu-vit | yaḥ | su-datraḥ / sarasvati | tam | iha | dhātave | kariti kaḥ ||1.164.49||
yajñena | yajñam | ayajanta | devāḥ / tāni | dharmāṇi | prathamāni | āsan || te | ha | nākam | mahimānaḥ | sacanta / yatra | pūrve | sādhyāḥ | santi | devāḥ ||1.164.50||
samānam | etat | udakam / ut | ca | eti | ava | ca | aha-bhiḥ || bhūmim | parjanyāḥ | jinvanti | divam | jinvanti / agnayaḥ ||1.164.51||
divyam | su-parṇam | vāyasam | br̥hantam / apām | garbham | darśatam | oṣadhīnām || abhīpataḥ | vr̥ṣṭi-bhiḥ | tarpayantam / sarasvantam | avase | johavīmi ||1.164.52||

kayā | śubhā | sa-vayasaḥ | sa-nīḷāḥ / samānyā | marutaḥ | sam | mimikṣuḥ || kayā | matī | kutaḥ | ā-itāsaḥ | ete / arcanti | śuṣmam | vr̥ṣaṇaḥ | vasu-yā ||1.165.1||
kasya | brahmāṇi | jujuṣuḥ | yuvānaḥ / kaḥ | adhvare | marutaḥ | ā | vavarta || śyenān-iva | dhrajataḥ | antarikṣe / kena | mahā | manasā | rīramāma ||1.165.2||
kutaḥ | tvam | indra | māhinaḥ | san / ekaḥ | yāsi | sat-pate | kim | te | itthā || sam | pr̥cchase | sam-arāṇaḥ | śubhānaiḥ / voceḥ | tat | naḥ | hari-vaḥ | yat | te | asme iti ||1.165.3||
brahmāṇi | me | matayaḥ | śam | sutāsaḥ / śuṣmaḥ | iyarti | pra-bhr̥taḥ | me | adriḥ || ā | śāsate | prati | haryanti | ukthā / imā | harī iti | vahataḥ | tā | naḥ | accha ||1.165.4||
ataḥ | vayam | antamebhiḥ | yujānāḥ / sva-kṣatrebhiḥ | tanvaḥ | śumbhamānāḥ || mahaḥ-bhiḥ | etān | upa | yujmahe | nu / indra | svadhām | anu | hi | naḥ | babhūtha ||1.165.5||
kva | syā | vaḥ | marutaḥ | svadhā | āsīt / yat | mām | ekam | sam-adhatta | ahi-hatye || aham | hi | ugraḥ | taviṣaḥ | tuviṣmān / viśvasya | śatroḥ | anamam | vadha-snaiḥ ||1.165.6||
bhūri | cakartha | yujyebhiḥ | asme iti / samānebhiḥ | vr̥ṣabha | pauṁsyebhiḥ || bhūrīṇi | hi | kr̥ṇavāma | śaviṣṭha / indra | kratvā | marutaḥ | yat | vaśāma ||1.165.7||
vadhīm | vr̥tram | marutaḥ | indriyeṇa / svena | bhāmena | taviṣaḥ | babhūvān || aham | etāḥ | manave | viśva-candrāḥ / su-gāḥ | apaḥ | cakara | vajra-bāhuḥ ||1.165.8||
anuttam | ā | te | magha-van | nakiḥ | nu / na | tvā-vān | asti | devatā | vidānaḥ || na | jāyamānaḥ | naśate | na | jātaḥ / yāni | kariṣyā | kr̥ṇuhi | pra-vr̥ddha ||1.165.9||
ekasya | cit | me | vi-bhu | astu | ojaḥ / yā | nu | dadhr̥ṣvān | kr̥ṇavai | manīṣā || aham | hi | ugraḥ | marutaḥ | vidānaḥ / yāni | cyavam | indraḥ | it | īśe | eṣām ||1.165.10||
amandat | mā | marutaḥ | stomaḥ | atra / yat | me | naraḥ | śrutyam | brahma | cakra || indrāya | vr̥ṣṇe | su-makhāya | mahyam / sakhye | sakhāyaḥ | tanve | tanūbhiḥ ||1.165.11||
eva | it | ete | prati | mā | rocamānāḥ / anedyaḥ | śravaḥ | ā | iṣaḥ | dadhānāḥ || sam-cakṣya | marutaḥ | candra-varṇāḥ / acchānta | me | chadayātha | ca | nūnam ||1.165.12||
kaḥ | nu | atra | marutaḥ | mamahe | vaḥ / pra | yātana | sakhīn | accha | sakhāyaḥ || manmāni | citrāḥ | api-vātayantaḥ / eṣām | bhūta | navedāḥ | me | r̥tānām ||1.165.13||
ā | yat | duvasyāt | duvase | na | kāruḥ / asmān | cakre | mānyasya | medhā || o iti | su | vartta | marutaḥ | vipram | accha / imā | brahmāṇi | jaritā | vaḥ | arcat ||1.165.14||
eṣaḥ | vaḥ | stomaḥ | marutaḥ | iyam | gīḥ / māndāryasya | mānyasya | kāroḥ || ā | iṣā | yāsīṣṭa | tanve | vayām / vidyāma | iṣam | vr̥janam | jīra-dānum ||1.165.15||

tat | nu | vocāma | rabhasāya | janmane / pūrvam | mahitvam | vr̥ṣabhasya | ketave || aidhā-iva | yāman | marutaḥ | tuvi-svaṇaḥ / yudhā-iva | śakrāḥ | taviṣāṇi | kartana ||1.166.1||
nityam | na | sūnum | madhu | bibhrataḥ | upa / krīḷanti | krīḷāḥ | vidatheṣu | ghr̥ṣvayaḥ || nakṣanti | rudrāḥ | avasā | namasvinam / na | mardhanti | sva-tavasaḥ | haviḥ-kr̥tam ||1.166.2||
yasmai | ūmāsaḥ | amr̥tāḥ | arāsata / rāyaḥ | poṣam | ca | haviṣā | dadāśuṣe || ukṣanti | asmai | marutaḥ | hitāḥ-iva / puru | rajāṁsi | payasā | mayaḥ-bhuvaḥ ||1.166.3||
ā | ye | rajāṁsi | taviṣībhiḥ | avyata / pra | vaḥ | evāsaḥ | sva-yatāsaḥ | adhrajan || bhayante | viśvā | bhuvanāni | harmyā / citraḥ | vaḥ | yāmaḥ | pra-yatāsu | r̥ṣṭiṣu ||1.166.4||
yat | tveṣa-yāmāḥ | nadayanta | parvatān / divaḥ | vā | pr̥ṣṭham | naryāḥ | acucyavuḥ || viśvaḥ | vaḥ | ajman | bhayate | vanaspatiḥ / rathiyantī-iva | pra | jihīte | oṣadhiḥ ||1.166.5||
yūyam | naḥ | ugrāḥ | marutaḥ | su-cetunā / ariṣṭa-grāmāḥ | su-matim | pipartana || yatra | vaḥ | didyut | radati | kriviḥ-datī / riṇāti | paśvaḥ | sudhitā-iva | barhaṇā ||1.166.6||
pra | skambha-deṣṇāḥ | anavabhra-rādhasaḥ / alātr̥ṇāsaḥ | vidatheṣu | su-stutāḥ || arcanti | arkam | madirasya | pītaye / viduḥ | vīrasya | prathamāni | pauṁsyā ||1.166.7||
śatabhuji-bhiḥ | tam | abhi-hruteḥ | aghāt / pūḥ-bhiḥ | rakṣata | marutaḥ | yam | āvata || janam | yam | ugrāḥ | tavasaḥ | vi-rapśinaḥ / pāthana | śaṁsāt | tanayasya | puṣṭiṣu ||1.166.8||
viśvāni | bhadrā | marutaḥ | ratheṣu | vaḥ / mithaspr̥dhyā-iva | taviṣāṇi | ā-hitā || aṁseṣu | ā | vaḥ | pra-patheṣu | khādayaḥ / akṣaḥ | vaḥ | cakrā | samayā | vi | vavr̥te ||1.166.9||
bhūrīṇi | bhadrā | naryeṣu | bāhuṣu / vakṣaḥ-su | rukmāḥ | rabhasāsaḥ | añjayaḥ || aṁseṣu | etāḥ | paviṣu | kṣurāḥ | adhi / vayaḥ | na | pakṣān | vi | anu | śriyaḥ | dhire ||1.166.10||
mahāntaḥ | mahnā | vi-bhvaḥ | vi-bhūtayaḥ / dūre-dr̥śaḥ | ye | divyāḥ-iva | str̥-bhiḥ || mandrāḥ | su-jihvāḥ | svaritāraḥ | āsa-bhiḥ / sam-miślāḥ | indre | marutaḥ | pari-stubhaḥ ||1.166.11||
tat | vaḥ | su-jātāḥ | marutaḥ | mahi-tvanam / dīrgham | vaḥ | dātram | aditeḥ-iva | vratam || indraḥ | cana | tyajasā | vi | hruṇāti | tat / janāya | yasmai | su-kr̥te | arādhvam ||1.166.12||
tat | vaḥ | jāmi-tvam | marutaḥ | pare | yuge / puru | yat | śaṁsam | amr̥tāsaḥ | āvata || ayā | dhiyā | manave | śruṣṭim | āvya / sākam | naraḥ | daṁsanaiḥ | ā | cikitrire ||1.166.13||
yena | dīrgham | marutaḥ | śūśavāma / yuṣmākena | parīṇasā | turāsaḥ || ā | yat | tatanam | vr̥jane | janāsaḥ / ebhiḥ | yajñebhiḥ | tat | abhi | iṣṭim | aśyām ||1.166.14||
eṣaḥ | vaḥ | stomaḥ | marutaḥ | iyam | gīḥ / māndāryasya | mānyasya | kāroḥ || ā | iṣā | yāsīṣṭa | tanve | vayām / vidyāma | iṣam | vr̥janam | jīra-dānum ||1.166.15||

sahasram | te | indra | ūtayaḥ | naḥ / sahasram | iṣaḥ | hari-vaḥ | gūrta-tamāḥ || sahasram | rāyaḥ | mādayadhyai / sahasriṇaḥ | upa | naḥ | yantu | vājāḥ ||1.167.1||
ā | naḥ | avaḥ-bhiḥ | marutaḥ | yāntu | accha / jyeṣṭhebhiḥ | vā | br̥hat-divaiḥ | su-māyāḥ || adha | yat | eṣām | ni-yutaḥ | paramāḥ / samudrasya | cit | dhanayanta | pāre ||1.167.2||
mimyakṣa | yeṣu | su-dhitā | ghr̥tācī / hiraṇya-nirnik | uparā | na | r̥ṣṭiḥ || guhā | carantī | manuṣaḥ | na | yoṣā / sabhā-vatī | vidathyā-iva | sam | vāk ||1.167.3||
parā | śubhrāḥ | ayāsaḥ | yavyā / sādhāraṇyā-iva | marutaḥ | mimikṣuḥ || na | rodasī iti | apa | nudanta | ghorāḥ / juṣanta | vr̥dham | sakhyāya | devāḥ ||1.167.4||
joṣat | yat | īm | asuryā | sacadhyai / visita-stukā | rodasī | nr̥-manāḥ || ā | sūryā-iva | vidhataḥ | ratham | gāt / tveṣa-pratīkā | nabhasaḥ | na | ityā ||1.167.5||
ā | asthāpayanta | yuvatim | yuvānaḥ / śubhe | ni-miślām | vidatheṣu | pajrām || arkaḥ | yat | vaḥ | marutaḥ | haviṣmān / gāyat | gātham | suta-somaḥ | duvasyan ||1.167.6||
pra | tam | vivakmi | vakmyaḥ | yaḥ | eṣām / marutām | mahimā | satyaḥ | asti || sacā | yat | īm | vr̥ṣa-manāḥ | aham-yuḥ / sthirā | cit | janīḥ | vahate | su-bhāgāḥ ||1.167.7||
pānti | mitrāvaruṇau | avadyāt / cayate | īm | aryamo iti | apra-śastān || uta | cyavante | acyutā | dhruvāṇi / vavr̥dhe | īm | marutaḥ | dāti-vāraḥ ||1.167.8||
nahi | nu | vaḥ | marutaḥ | anti | asme iti / ārāttāt | cit | śavasaḥ | antam | āpuḥ || te | dhr̥ṣṇunā | śavasā | śūśu-vāṁsaḥ / arṇaḥ | na | dveṣaḥ | dhr̥ṣatā | pari | sthuḥ ||1.167.9||
vayam | adya | indrasya | preṣṭhāḥ / vayam | śvaḥ | vocemahi | sa-marye || vayam | purā | mahi | ca | naḥ | anu | dyūn / tat | naḥ | r̥bhukṣāḥ | narām | anu | syāt ||1.167.10||
eṣaḥ | vaḥ | stomaḥ | marutaḥ | iyam | gīḥ / māndāryasya | mānyasya | kāroḥ || ā | iṣā | yāsīṣṭa | tanve | vayām / vidyāma | iṣam | vr̥janam | jīra-dānum ||1.167.11||

yajñā-yajñā | vaḥ | samanā | tuturvaṇiḥ / dhiyam-dhiyam | vaḥ | deva-yāḥ | ūm̐ iti | dadhidhve || ā | vaḥ | arvācaḥ | suvitāya | rodasyoḥ / mahe | vavr̥tyām | avase | suvr̥kti-bhiḥ ||1.168.1||
vavrāsaḥ | na | ye | sva-jāḥ | sva-tavasaḥ / iṣam | svaḥ | abhi-jāyanta | dhūtayaḥ || sahasriyāsaḥ | apām | na | ūrmayaḥ / āsā | gāvaḥ | vandyāsaḥ | na | ukṣaṇaḥ ||1.168.2||
somāsaḥ | na | ye | sutāḥ | tr̥pta-aṁśavaḥ / hr̥t-su | pītāsaḥ | duvasaḥ | na | āsate || ā | eṣām | aṁseṣu | rambhiṇī-iva | rarabhe / hasteṣu | khādiḥ | ca | kr̥tiḥ | ca | sam | dadhe ||1.168.3||
ava | sva-yuktāḥ | divaḥ | ā | vr̥thā | yayuḥ / amartyāḥ | kaśayā | codata | tmanā || areṇavaḥ | tuvi-jātāḥ | acucyavuḥ / dr̥ḷhāni | cit | marutaḥ | bhrājat-r̥ṣṭayaḥ ||1.168.4||
kaḥ | vaḥ | antaḥ | marutaḥ | r̥ṣṭi-vidyutaḥ / rejati | tmanā | hanvā-iva | jihvayā || dhanva-cyutaḥ | iṣām | na | yāmani / puru-praiṣāḥ | ahanyaḥ | na | etaśaḥ ||1.168.5||
kva | svit | asya | rajasaḥ | mahaḥ | param / kva | avaram | marutaḥ | yasmin | ā-yaya || yat | cyavayatha | vithurā-iva | sam-hitam / vi | adriṇā | patatha | tveṣam | arṇavam ||1.168.6||
sātiḥ | na | vaḥ | ama-vatī | svaḥ-vatī / tveṣā | vi-pākā | marutaḥ | pipiṣvatī || bhadrā | vaḥ | rātiḥ | pr̥ṇataḥ | na | dakṣiṇā / pr̥thu-jrayī | asuryā-iva | jañjatī ||1.168.7||
prati | stobhanti | sindhavaḥ | pavi-bhyaḥ / yat | abhriyām | vācam | ut-īrayanti || ava | smayanta | vi-dyutaḥ | pr̥thivyām / yadi | ghr̥tam | marutaḥ | pruṣṇuvanti ||1.168.8||
asūta | pr̥śniḥ | mahate | raṇāya / tveṣam | ayāsām | marutām | anīkam || te | sapsarāsaḥ | ajanayanta | abhvam / āt | it | svadhām | iṣirām | pari | apaśyan ||1.168.9||
eṣaḥ | vaḥ | stomaḥ | marutaḥ | iyam | gīḥ / māndāryasya | mānyasya | kāroḥ || ā | iṣā | yāsīṣṭa | tanve | vayām / vidyāma | iṣam | vr̥janam | jīra-dānum ||1.168.10||

mahaḥ | cit | tvam | indra | yataḥ | etān / mahaḥ | cit | asi | tyajasaḥ | varūtā || saḥ | naḥ | vedhaḥ | marutām | cikitvān / sumnā | vanuṣva | tava | hi | preṣṭhā ||1.169.1||
ayujran | te | indra | viśva-kr̥ṣṭīḥ / vidānāsaḥ | niḥ-sidhaḥ | martya-trā || marutām | pr̥tsutiḥ | hāsamānā / svaḥ-mīḷhasya | pra-dhanasya | sātau ||1.169.2||
amyak | sā | te | indra | r̥ṣṭiḥ | asme iti / sanemi | abhvam | marutaḥ | junanti || agniḥ | cit | hi | sma | atase | śuśukvān / āpaḥ | na | dvīpam | dadhati | prayāṁsi ||1.169.3||
tvam | tu | naḥ | indra | tam | rayim | dāḥ / ojiṣṭhayā | dakṣiṇayā-iva | rātim || stutaḥ | ca | yāḥ | te | cakananta | vāyoḥ / stanam | na | madhvaḥ | pīpayanta | vājaiḥ ||1.169.4||
tve iti | rāyaḥ | indra | tośa-tamāḥ / pra-netāraḥ | kasya | cit | r̥ta-yoḥ || te | su | naḥ | marutaḥ | mr̥ḷayantu / ye | sma | purā | gātuyanti-iva | devāḥ ||1.169.5||
prati | pra | yāhi | indra | mīḷhuṣaḥ | nr̥̄n / mahaḥ | pārthive | sadane | yatasva || adha | yat | eṣām | pr̥thu-budhnāsaḥ | etāḥ / tīrthe | na | aryaḥ | pauṁsyāni | tasthuḥ ||1.169.6||
prati | ghorāṇām | etānām | ayāsām / marutām | śr̥ṇve | ā-yatām | upabdiḥ || ye | martyam | pr̥tanā-yantam | ūmaiḥ / r̥ṇa-vānam | na | patayanta | sargaiḥ ||1.169.7||
tvam | mānebhyaḥ | indra | viśva-janyā / rada | marut-bhiḥ | śurudhaḥ | go-agrāḥ || stavānebhiḥ | stavase | deva | devaiḥ / vidyāma | iṣam | vr̥janam | jīra-dānum ||1.169.8||

na | nūnam | asti | no iti | śvaḥ / kaḥ | tat | veda | yat | adbhutam || anyasya | cittam | abhi | sam-careṇyam / uta | ā-dhītam | vi | naśyati ||1.170.1||
kim | naḥ | indra | jighāṁsasi / bhrātaraḥ | marutaḥ | tava || tebhiḥ | kalpasva | sādhu-yā / mā | naḥ | sam-araṇe | vadhīḥ ||1.170.2||
kim | naḥ | bhrātaḥ | agastya / sakhā | san | ati | manyase || vidma | hi | te | yathā | manaḥ / asmabhyam | it | na | ditsasi ||1.170.3||
aram | kr̥ṇvantu | vedim / sam | agnim | indhatām | puraḥ || tatra | amr̥tasya | cetanam / yajñam | te | tanavāvahai ||1.170.4||
tvam | īśiṣe | vasu-pate | vasūnām / tvam | mitrāṇām | mitra-pate | dheṣṭhaḥ || indra | tvam | marut-bhiḥ | sam | vadasva / adha | pra | aśāna | r̥tu-thā | havīṁṣi ||1.170.5||

prati | vaḥ | enā | namasā | aham | emi / su-uktena | bhikṣe | su-matim | turāṇām || rarāṇatā | marutaḥ | vedyābhiḥ / ni | heḷaḥ | dhatta | vi | mucadhvam | aśvān ||1.171.1||
eṣaḥ | vaḥ | stomaḥ | marutaḥ | namasvān / hr̥dā | taṣṭaḥ | manasā | dhāyi | devāḥ || upa | īm | ā | yāta | manasā | juṣāṇāḥ / yūyam | hi | stha | namasaḥ | it | vr̥dhāsaḥ ||1.171.2||
stutāsaḥ | naḥ | marutaḥ | mr̥ḷayantu / uta | stutaḥ | magha-vā | śam-bhaviṣṭhaḥ || ūrdhvā | naḥ | santu | komyā | vanāni / ahāni | viśvā | marutaḥ | jigīṣā ||1.171.3||
asmāt | aham | taviṣāt | īṣamāṇaḥ / indrāt | bhiyā | marutaḥ | rejamānaḥ || yuṣmabhyam | havyā | ni-śitāni | āsan / tāni | āre | cakr̥ma | mr̥ḷata | naḥ ||1.171.4||
yena | mānāsaḥ | citayante | usrāḥ / vi-uṣṭiṣu | śavasā | śaśvatīnām || saḥ | naḥ | marut-bhiḥ | vr̥ṣabha | śravaḥ | dhāḥ / ugraḥ | ugrebhiḥ | sthaviraḥ | sahaḥ-dāḥ ||1.171.5||
tvam | pāhi | indra | sahīyasaḥ | nr̥̄n / bhava | marut-bhiḥ | avayāta-heḷāḥ || su-praketebhiḥ | sasahiḥ | dadhānaḥ / vidyāma | iṣam | vr̥janam | jīra-dānum ||1.171.6||

citraḥ | vaḥ | astu | yāmaḥ / citraḥ | ūtī | su-dānavaḥ || marutaḥ | ahi-bhānavaḥ ||1.172.1||
āre | sā | vaḥ | su-dānavaḥ / marutaḥ | r̥ñjatī | śaruḥ || āre | aśmā | yam | asyatha ||1.172.2||
tr̥ṇa-skandasya | nu | viśaḥ / pari | vr̥ṅkta | su-dānavaḥ || ūrdhvān | naḥ | karta | jīvase ||1.172.3||

gāyat | sāma | nabhanyam | yathā | veḥ / arcāma | tat | vavr̥dhānam | svaḥ-vat || gāvaḥ | dhenavaḥ | barhiṣi | adabdhāḥ / ā | yat | sadmānam | divyam | vivāsān ||1.173.1||
arcat | vr̥ṣā | vr̥ṣa-bhiḥ | sva-iduhavyaiḥ / mr̥gaḥ | na | aśnaḥ | ati | yat | juguryāt || pra | mandayuḥ | manām | gūrta | hotā / bharate | maryaḥ | mithunā | yajatraḥ ||1.173.2||
nakṣat | hotā | pari | sadma | mitā | yan / bharat | garbham | ā | śaradaḥ | pr̥thivyāḥ || krandat | aśvaḥ | nayamānaḥ | ruvat | gauḥ / antaḥ | dūtaḥ | na | rodasī iti | carat | vāk ||1.173.3||
tā | karma | aṣa-tarā | asmai / pra | cyautnāni | deva-yantaḥ | bharante || jujoṣat | indraḥ | dasma-varcāḥ / nāsatyā-iva | sugmyaḥ | rathe-sthāḥ ||1.173.4||
tam | um̐ iti | stuhi | indram | yaḥ | ha | satvā / yaḥ | śūraḥ | magha-vā | yaḥ | rathe-sthāḥ || pratīcaḥ | cit | yodhīyān | vr̥ṣaṇ-vān / vavavruṣaḥ | cit | tamasaḥ | vi-hantā ||1.173.5||
pra | yat | itthā | mahinā | nr̥-bhyaḥ | asti / aram | rodasī iti | kakṣye3 iti | na | asmai || sam | vivye | indraḥ | vr̥janam | na | bhūma / bharti | svadhā-vān | opaśam-iva | dyām ||1.173.6||
samat-su | tvā | śūra | satām | urāṇam / prapathin-tamam | pari-taṁsayadhyai || sa-joṣasaḥ | indram | made | kṣoṇīḥ / sūrim | cit | ye | anu-madanti | vājaiḥ ||1.173.7||
eva | hi | te | śam | savanā | samudre / āpaḥ | yat | te | āsu | madanti | devīḥ || viśvā | te | anu | joṣyā | bhūt | gauḥ / sūrīn | cit | yadi | dhiṣā | veṣi | janān ||1.173.8||
asāma | yathā | su-sakhāyaḥ | ena / su-abhiṣṭayaḥ | narām | na | śaṁsaiḥ || asat | yathā | naḥ | indraḥ | vandane-sthāḥ / turaḥ | na | karma | nayamānaḥ | ukthā ||1.173.9||
vi-spardhasaḥ | narām | na | śaṁsaiḥ / asmāka | asat | indraḥ | vajra-hastaḥ || mitra-yuvaḥ | na | pūḥ-patim | su-śiṣṭau / madhya-yuvaḥ | upa | śikṣanti | yajñaiḥ ||1.173.10||
yajñaḥ | hi | sma | indram | kaḥ | cit | r̥ndhan / juhurāṇaḥ | cit | manasā | pari-yan || tīrthe | na | accha | tatr̥ṣāṇam | okaḥ / dīrghaḥ | na | sidhram | ā | kr̥ṇoti | adhvā ||1.173.11||
mo iti | su | naḥ | indra | atra | pr̥t-su | devaiḥ / asti | hi | sma | te | śuṣmin | ava-yāḥ || mahaḥ | cit | yasya | mīḷhuṣaḥ | yavyā / haviṣmataḥ | marutaḥ | vandate | gīḥ ||1.173.12||
eṣaḥ | stomaḥ | indra | tubhyam | asme iti / etena | gātum | hari-vaḥ | vidaḥ | naḥ || ā | naḥ | vavr̥tyāḥ | suvitāya | deva / vidyāma | iṣam | vr̥janam | jīra-dānum ||1.173.13||

tvam | rājā | indra | ye | ca | devāḥ / rakṣa | nr̥̄n | pāhi | asura | tvam | asmān || tvam | sat-patiḥ | magha-vā | naḥ | tarutraḥ / tvam | satyaḥ | vasavānaḥ | sahaḥ-dāḥ ||1.174.1||
danaḥ | viśaḥ | indra | mr̥dhra-vācaḥ / sapta | yat | puraḥ | śarma | śāradīḥ | dart || r̥ṇoḥ | apaḥ | anavadya | arṇāḥ / yūne | vr̥tram | puru-kutsāya | randhīḥ ||1.174.2||
aja | vr̥taḥ | indra | śūra-patnīḥ / dyām | ca | yebhiḥ | puru-hūta | nūnam || rakṣo iti | agnim | aśuṣam | tūrvayāṇam / siṁhaḥ | na | dame | apāṁsi | vastoḥ ||1.174.3||
śeṣan | nu | te | indra | sasmin | yonau / pra-śastaye | pavīravasya | mahnā || sr̥jat | arṇāṁsi | ava | yat | yudhā | gāḥ / tiṣṭhat | harī iti | dhr̥ṣatā | mr̥ṣṭa | vājān ||1.174.4||
vaha | kutsam | indra | yasmin | cākan / syūmanyū iti | r̥jrā | vātasya | aśvā || pra | sūraḥ | cakram | vr̥hatāt | abhīke / abhi | spr̥dhaḥ | yāsiṣat | vajra-bāhuḥ ||1.174.5||
jaghanvān | indra | mitrerūn / coda-pravr̥ddhaḥ | hari-vaḥ | adāśūn || pra | ye | paśyan | aryamaṇam | sacā | āyoḥ / tvayā | śūrtāḥ | vahamānāḥ | apatyam ||1.174.6||
rapat | kaviḥ | indra | arka-sātau / kṣām | dāsāya | upa-barhaṇīm | kariti kaḥ || karat | tisraḥ | magha-vā | dānu-citrāḥ / ni | duryoṇe | kuyavācam | mr̥dhi | śret ||1.174.7||
sanā | tā | te | indra | navyāḥ | ā | aguḥ / sahaḥ | nabhaḥ | avi-raṇāya | pūrvīḥ || bhinat | puraḥ | na | bhidaḥ | adevīḥ / nanamaḥ | vadhaḥ | adevasya | pīyoḥ ||1.174.8||
tvam | dhuniḥ | indra | dhuni-matīḥ / r̥ṇoḥ | apaḥ | sīrāḥ | na | sravantīḥ || pra | yat | samudram | ati | śūra | parṣi / pāraya | turvaśam | yadum | svasti ||1.174.9||
tvam | asmākam | indra | viśvadha | syāḥ / avr̥ka-tamaḥ | narām | nr̥-pātā || saḥ | naḥ | viśvāsām | spr̥dhām | sahaḥ-dāḥ / vidyāma | iṣam | vr̥janam | jīra-dānum ||1.174.10||

matsi | apāyi | te | mahaḥ / pātrasya-iva | hari-vaḥ | matsaraḥ | madaḥ || vr̥ṣā | te | vr̥ṣṇe | induḥ / vājī | sahasra-sātamaḥ ||1.175.1||
ā | naḥ | te | gantu | matsaraḥ / vr̥ṣā | madaḥ | vareṇyaḥ || saha-vān | indra | sānasiḥ / pr̥tanāṣāṭ | amartyaḥ ||1.175.2||
tvam | hi | śūraḥ | sanitā / codayaḥ | manuṣaḥ | ratham || saha-vān | dasyum | avratam / oṣaḥ | pātram | na | śociṣā ||1.175.3||
muṣāya | sūryam | kave / cakram | īśānaḥ | ojasā || vaha | śuṣṇāya | vadham / kutsam | vātasya | aśvaiḥ ||1.175.4||
śuṣmin-tamaḥ | hi | te | madaḥ / dyumnin-tamaḥ | uta | kratuḥ || vr̥tra-ghnā | varivaḥ-vidā / maṁsīṣṭhāḥ | aśva-sātamaḥ ||1.175.5||
yathā | pūrvebhyaḥ | jaritr̥-bhyaḥ | indra / mayaḥ-iva | āpaḥ | na | tr̥ṣyate | babhūtha || tām | anu | tvā | ni-vidam | johavīmi / vidyāma | iṣam | vr̥janam | jīra-dānum ||1.175.6||

matsi | naḥ | vasyaḥ-iṣṭaye / indram | indo iti | vr̥ṣā | ā | viśa || r̥ghāyamāṇaḥ | invasi / śatrum | anti | na | vindasi ||1.176.1||
tasmin | ā | veśaya | giraḥ / yaḥ | ekaḥ | carṣaṇīnām || anu | svadhā | yam | upyate / yavam | na | carkr̥ṣat | vr̥ṣā ||1.176.2||
yasya | viśvāni | hastayoḥ / pañca | kṣitīnām | vasu || spāśayasva | yaḥ | asma-dhruk / divyā-iva | aśaniḥ | jahi ||1.176.3||
asunvantam | samam | jahi / duḥ-naśam | yaḥ | na | te | mayaḥ || asmabhyam | asya | vedanam / daddhi | sūriḥ | cit | ohate ||1.176.4||
āvaḥ | yasya | dvi-barhasaḥ / arkeṣu | sānuṣak | asat || ājau | indrasya | indo iti / pra | āvaḥ | vājeṣu | vājinam ||1.176.5||
yathā | pūrvebhyaḥ | jaritr̥-bhyaḥ | indra / mayaḥ-iva | āpaḥ | na | tr̥ṣyate | babhūtha || tām | anu | tvā | ni-vidam | johavīmi / vidyāma | iṣam | vr̥janam | jīra-dānum ||1.176.6||

ā | carṣaṇi-prāḥ | vr̥ṣabhaḥ | janānām / rājā | kr̥ṣṭīnām | puru-hūtaḥ | indraḥ || stutaḥ | śravasyan | avasā | upa | madrik / yuktvā | harī iti | vr̥ṣaṇā | ā | yāhi | arvāṅ ||1.177.1||
ye | te | vr̥ṣaṇaḥ | vr̥ṣabhāsaḥ | indra / brahma-yujaḥ | vr̥ṣa-rathāsaḥ | atyāḥ || tān | ā | tiṣṭha | tebhiḥ | ā | yāhi | arvāṅ / havāmahe | tvā | sute | indra | some ||1.177.2||
ā | tiṣṭha | ratham | vr̥ṣaṇam | vr̥ṣā | te / sutaḥ | somaḥ | pari-siktā | madhūni || yuktvā | vr̥ṣa-bhyām | vr̥ṣabha | kṣitīnām / hari-bhyām | yāhi | pra-vatā | upa | madrik ||1.177.3||
ayam | yajñaḥ | deva-yāḥ | ayam | miyedhaḥ / imā | brahmāṇi | ayam | indra | somaḥ || stīrṇam | barhiḥ | ā | tu | śakra | pra | yāhi / piba | ni-sadya | vi | muca | harī iti | iha ||1.177.4||
o iti | su-stutaḥ | indra | yāhi | arvāṅ / upa | brahmāṇi | mānyasya | kāroḥ || vidyāma | vastoḥ | avasā | gr̥ṇantaḥ / vidyāma | iṣam | vr̥janam | jīra-dānum ||1.177.5||

yat | ha | syā | te | indra | śruṣṭiḥ | asti / yayā | babhūtha | jaritr̥-bhyaḥ | ūtī || mā | naḥ | kāmam | mahayantam | ā | dhak / viśvā | te | aśyām | pari | āpaḥ | āyoḥ ||1.178.1||
na | gha | rājā | indraḥ | ā | dabhat | naḥ / yā | nu | svasārā | kr̥ṇavanta | yonau || āpaḥ | cit | asmai | su-tukāḥ | aveṣan / gamat | naḥ | indraḥ | sakhyā | vayaḥ | ca ||1.178.2||
jetā | nr̥-bhiḥ | indraḥ | pr̥t-su | śūraḥ / śrotā | havam | nādhamānasya | kāroḥ || pra-bhartā | ratham | dāśuṣaḥ | upāke / ut-yantā | giraḥ | yadi | ca | tmanā | bhūt ||1.178.3||
eva | nr̥-bhiḥ | indraḥ | su-śravasyā / pra-khādaḥ | pr̥kṣaḥ | abhi | mitriṇaḥ | bhūt || sa-marye | iṣaḥ | stavate | vi-vāci / satrā-karaḥ | yajamānasya | śaṁsaḥ ||1.178.4||
tvayā | vayam | magha-van | indra | śatrūn / abhi | syāma | mahataḥ | manyamānān || tvam | trātā | tvam | ūm̐ iti | naḥ | vr̥dhe | bhūḥ / vidyāma | iṣam | vr̥janam | jīra-dānum ||1.178.5||

pūrvīḥ | aham | śaradaḥ | śaśramāṇā / doṣāḥ | vastoḥ | uṣasaḥ | jarayantīḥ || mināti | śriyam | jarimā | tanūnām / api | ūm̐ iti | nu | patnīḥ | vr̥ṣaṇaḥ | jagamyuḥ ||1.179.1||
ye | cit | hi | pūrve | r̥ta-sāpaḥ | āsan / sākam | devebhiḥ | avadan | r̥tāni || te | cit | ava | asuḥ | nahi | antam | āpuḥ / sam | ūm̐ iti | nu | patnīḥ | vr̥ṣa-bhiḥ | jagamyuḥ ||1.179.2||
na | mr̥ṣā | śrāntam | yat | avanti | devāḥ / viśvāḥ | it | spr̥dhaḥ | abhi | aśnavāva || jayāva | it | atra | śata-nītham | ājim / yat | samyañcā | mithunau | abhi | ajāva ||1.179.3||
nadasya | mā | rudhataḥ | kāmaḥ | ā | agan / itaḥ | ā-jātaḥ | amutaḥ | kutaḥ | cit || lopāmudrā | vr̥ṣaṇam | niḥ | riṇāti / dhīram | adhīrā | dhayati | śvasantam ||1.179.4||
imam | nu | somam | antitaḥ / hr̥t-su | pītam | upa | bruve || yat | sīm | āgaḥ | cakr̥ma | tat | su | mr̥ḷatu / pulu-kāmaḥ | hi | martyaḥ ||1.179.5||
agastyaḥ | khanamānaḥ | khanitraiḥ / pra-jām | apatyam | balam | icchamānaḥ || ubhau | varṇau | r̥ṣiḥ | ugraḥ | pupoṣa / satyāḥ | deveṣu | ā-śiṣaḥ | jagāma ||1.179.6||

yuvoḥ | rajāṁsi | su-yamāsaḥ | aśvāḥ / rathaḥ | yat | vām | pari | arṇāṁsi | dīyat || hiraṇyayāḥ | vām | pavayaḥ | pruṣāyan / madhvaḥ | pibantau | uṣasaḥ | sacethe iti ||1.180.1||
yuvam | atyasya | ava | nakṣathaḥ / yat | vi-patmanaḥ | naryasya | pra-yajyoḥ || svasā | yat | vām | viśvagūrtī iti viśva-gūrtī | bharāti / vājāya | īṭṭe | madhu-pau | iṣe | ca ||1.180.2||
yuvam | payaḥ | usriyāyām | adhattam / pakvam | āmāyām | ava | pūrvyam | goḥ || antaḥ | yat | vaninaḥ | vām | r̥tapsū ityr̥ta-psū / hvāraḥ | na | śuciḥ | yajate | haviṣmān ||1.180.3||
yuvam | ha | gharmam | madhu-mantam | atraye / apaḥ | na | kṣodaḥ | avr̥ṇītam | eṣe || tat | vām | narau | aśvinā | paśvaḥ-iṣṭiḥ / rathyā-iva | cakrā | prati | yanti | madhvaḥ ||1.180.4||
ā | vām | dānāya | vavr̥tīya | dasrā / goḥ | ohena | taugryaḥ | na | jivriḥ || apaḥ | kṣoṇī iti | sacate | māhinā | vām / jūrṇaḥ | vām | akṣuḥ | aṁhasaḥ | yajatrā ||1.180.5||
ni | yat | yuvethe iti | ni-yutaḥ | sudānū iti su-dānū / upa | svadhābhiḥ | sr̥jathaḥ | puram-dhim || preṣat | veṣat | vātaḥ | na | sūriḥ / ā | mahe | dade | su-vrataḥ | na | vājam ||1.180.6||
vayam | cit | hi | vām | jaritāraḥ | satyāḥ / vipanyāmahe | vi | paṇiḥ | hita-vān || adha | cit | hi | sma | aśvinau | anindyā / pāthaḥ | hi | sma | vr̥ṣaṇau | anti-devam ||1.180.7||
yuvām | cit | hi | sma | aśvinau | anu | dyūn / vi-rudrasya | pra-sravaṇasya | sātau || agastyaḥ | narām | nr̥ṣu | pra-śastaḥ / kārādhunī-iva | citayat | sahasraiḥ ||1.180.8||
pra | yat | vahethe iti | mahinā | rathasya / pra | spandrā | yāthaḥ | manuṣaḥ | na | hotā || dhattam | sūri-bhyaḥ | uta | vā | su-aśvyam / nāsatyā | rayi-sācaḥ | syāma ||1.180.9||
tam | vām | ratham | vayam | adya | huvema / stomaiḥ | aśvinā | suvitāya | navyam || ariṣṭa-nemim | pari | dyām | iyānam / vidyāma | iṣam | vr̥janam | jīra-dānum ||1.180.10||

kat | ūm̐ iti | preṣṭhau | iṣām | rayīṇām / adhvaryantā | yat | ut-ninīthaḥ | apām || ayam | vām | yajñaḥ | akr̥ta | pra-śastim / vasudhitī iti vasu-dhitī | avitārā | janānām ||1.181.1||
ā | vām | aśvāsaḥ | śucayaḥ | payaḥ-pāḥ / vāta-raṁhasaḥ | divyāsaḥ | atyāḥ || manaḥ-juvaḥ | vr̥ṣaṇaḥ | vīta-pr̥ṣṭhāḥ / ā | iha | sva-rājaḥ | aśvinā | vahantu ||1.181.2||
ā | vām | rathaḥ | avaniḥ | na | pravatvān / sr̥pra-vandhuraḥ | suvitāya | gamyāḥ || vr̥ṣṇaḥ | sthātārā | manasaḥ | javīyān / aham-pūrvaḥ | yajataḥ | dhiṣṇyā | yaḥ ||1.181.3||
iha-iha | jātā | sam | avāvaśītām / arepasā | tanvā | nāma-bhiḥ | svaiḥ || jiṣṇuḥ | vām | anyaḥ | su-makhasya | sūriḥ / divaḥ | anyaḥ | su-bhagaḥ | putraḥ | ūhe ||1.181.4||
pra | vām | ni-ceruḥ | kakuhaḥ | vaśān | anu / piśaṅga-rūpaḥ | sadanāni | gamyāḥ || harī iti | anyasya | pīpayanta | vājaiḥ | mathrā | rajāṁsi | aśvinā | vi | ghoṣaiḥ ||1.181.5||
pra | vām | śarat-vān | vr̥ṣabhaḥ | na | niṣṣāṭ | pūrvīḥ | iṣaḥ | carati | madhvaḥ | iṣṇan || evaiḥ | anyasya | pīpayanta | vājaiḥ / veṣantīḥ | ūrdhvāḥ | nadyaḥ | naḥ | ā | aguḥ ||1.181.6||
asarji | vām | sthavirā | vedhasā | gīḥ / bāḷhe | aśvinā | tredhā | kṣarantī || upa-stutau | avatam | nādhamānam / yāman | ayāman | śr̥ṇutam | havam | me ||1.181.7||
uta | syā | vām | ruśataḥ | vapsasaḥ | gīḥ / tri-barhiṣi | sadasi | pinvate | nr̥̄n || vr̥ṣā | vām | meghaḥ | vr̥ṣaṇā | pīpāya / goḥ | na | seke | manuṣaḥ | daśasyan ||1.181.8||
yuvām | pūṣā-iva | aśvinā | puram-dhiḥ / agnim | uṣām | na | jarate | haviṣmān || huve | yat | vām | varivasyā | gr̥ṇānaḥ / vidyāma | iṣam | vr̥janam | jīra-dānum ||1.181.9||

abhūt | idam | vayunam | o iti | su | bhūṣata / rathaḥ | vr̥ṣaṇ-vān | madata | manīṣiṇaḥ || dhiyam-jinvā | dhiṣṇyā | viśpalāvasū iti / divaḥ | napātā | su-kr̥te | śuci-vratā ||1.182.1||
indra-tamā | hi | dhiṣṇyā | marut-tamā / dasrā | daṁsiṣṭhā | rathyā | rathi-tamā || pūrṇam | ratham | vahethe iti | madhvaḥ | ā-citam / tena | dāśvāṁsam | upa | yāthaḥ | aśvinā ||1.182.2||
kim | atra | dasrā | kr̥ṇuthaḥ | kim | āsāthe iti / janaḥ | yaḥ | kaḥ | cit | ahaviḥ | mahīyate || ati | kramiṣṭam | juratam | paṇeḥ | asum / jyotiḥ | viprāya | kr̥ṇutam | vacasyave ||1.182.3||
jambhayatam | abhitaḥ | rāyataḥ | śunaḥ / hatam | mr̥dhaḥ | vidathuḥ | tāni | aśvinā || vācam-vācam | jarituḥ | ratninīm | kr̥tam / ubhā | saṁsam | nāsatyā | avatam | mama ||1.182.4||
yuvam | etam | cakratuḥ | sindhuṣu | plavam / ātman-vantam | pakṣiṇam | taugryāya | kam || yena | deva-trā | manasā | niḥ-ūhathuḥ / su-paptani | petathuḥ | kṣodasaḥ | mahaḥ ||1.182.5||
ava-viddham | taugryam | ap-su | antaḥ / anārambhaṇe | tamasi | pra-viddham || catasraḥ | nāvaḥ | jaṭhalasya | juṣṭāḥ / ut | aśvi-bhyām | iṣitāḥ | pārayanti ||1.182.6||
kaḥ | svit | vr̥kṣaḥ | niḥ-sthitaḥ | madhye | arṇasaḥ / yam | taugryaḥ | nādhitaḥ | pari-asasvajat || parṇā | mr̥gasya | pataroḥ-iva | ā-rabhe / ut | aśvinau | ūhathuḥ | śromatāya | kam ||1.182.7||
tat | vām | narā | nāsatyau | anu | syāt / yat | vām | mānāsaḥ | ucatham | avocan || asmāt | adya | sadasaḥ | somyāt | ā / vidyāma | iṣam | vr̥janam | jīra-dānum ||1.182.8||

tam | yuñjāthām | manasaḥ | yaḥ | javīyān / tri-vandhuraḥ | vr̥ṣaṇā | yaḥ | tri-cakraḥ || yena | upa-yāthaḥ | su-kr̥taḥ | duroṇam / tri-dhātunā | patathaḥ | viḥ | na | parṇaiḥ ||1.183.1||
su-vr̥t | rathaḥ | vartate | yan | abhi | kṣām / yat | tiṣṭhathaḥ | kratu-mantā | anu | pr̥kṣe || vapuḥ | vapuṣyā | sacatām | iyam | gīḥ / divaḥ | duhitrā | uṣasā | sacethe iti ||1.183.2||
ā | tiṣṭhatam | su-vr̥tam | yaḥ | rathaḥ | vām / anu | vratāni | vartate | haviṣmān || yena | narā | nāsatyā | iṣayadhyai / vartiḥ | yāthaḥ | tanayāya | tmane | ca ||1.183.3||
mā | vām | vr̥kaḥ | mā | vr̥kīḥ | ā | dadharṣīt / mā | pari | varktam | uta | mā | ati | dhaktam || ayam | vām | bhāgaḥ | ni-hitaḥ | iyam | gīḥ / dasrau | ime | vām | ni-dhayaḥ | madhūnām ||1.183.4||
yuvām | gotamaḥ | puru-mīḷhaḥ | atriḥ / dasrā | havate | avase | haviṣmān || diśam | na | diṣṭām | r̥juyā-iva | yantā / ā | me | havam | nāsatyā | upa | yātam ||1.183.5||
atāriṣma | tamasaḥ | pāram | asya / prati | vām | stomaḥ | aśvinau | adhāyi || ā | iha | yātam | pathi-bhiḥ | deva-yānaiḥ / vidyāma | iṣam | vr̥janam | jīra-dānum ||1.183.6||

tā | vām | adya | tau | aparam | huvema / ucchantyām | uṣasi | vahniḥ | ukthaiḥ || nāsatyā | kuha | cit | santau | aryaḥ / divaḥ | napātā | sudāḥ-tarāya ||1.184.1||
asme iti | ūm̐ iti | su | vr̥ṣaṇā | mādayethām / ut | paṇīn | hatam | ūrmyā | madantā || śrutam | me | acchokti-bhiḥ | matīnām / eṣṭā | narā | ni-cetārā | ca | karṇaiḥ ||1.184.2||
śriye | pūṣan | iṣukr̥tā-iva | devā / nāsatyā | vahatum | sūryāyāḥ || vacyante | vām | kakuhāḥ | ap-su | jātāḥ / yugā | jūrṇā-iva | varuṇasya | bhūreḥ ||1.184.3||
asme iti | sā | vām | mādhvī iti | rātiḥ | astu / stomam | hinotam | mānyasya | kāroḥ || anu | yat | vām | śravasyā | sudānū iti su-dānū / su-vīryāya | carṣaṇayaḥ | madanti ||1.184.4||
eṣaḥ | vām | stomaḥ | aśvinau | akāri / mānebhiḥ | magha-vānā | su-vr̥kti || yātam | vartiḥ | tanayāya | tmane | ca / agastye | nāsatyā | madantā ||1.184.5||
atāriṣma | tamasaḥ | pāram | asya / prati | vām | stomaḥ | aśvinau | adhāyi || ā | iha | yātam | pathi-bhiḥ | deva-yānaiḥ / vidyāma | iṣam | vr̥janam | jīra-dānum ||1.184.6||

katarā | pūrvā | katarā | aparā | ayoḥ / kathā | jāte iti | kavayaḥ | kaḥ | vi | veda || viśvam | tmanā | bibhr̥taḥ | yat | ha | nāma / vi | vartete | ahanī iti | cakriyā-iva ||1.185.1||
bhūri | dve iti | acarantī iti | carantam / pat-vantam | garbham | apadī iti | dadhāte iti || nityam | na | sūnum | pitroḥ | upa-sthe / dyāvā | rakṣatam | pr̥thivī iti | naḥ | abhvāt ||1.185.2||
anehaḥ | dātram | aditeḥ | anarvam / huve | svaḥ-vat | avadham | namasvat || tat | rodasī iti | janayatam | jaritre / dyāvā | rakṣatam | pr̥thivī iti | naḥ | abhvāt ||1.185.3||
atapyamāne iti | avasā | avantī iti / anu | syāma | rodasī iti | devaputre iti deva-putre || ubhe iti | devānām | ubhayebhiḥ | ahnām / dyāvā | rakṣatam | pr̥thivī iti | naḥ | abhvāt ||1.185.4||
saṁgacchamāne iti sam-gacchamāne | yuvatī iti | samante iti sam-ante / svasārā | jāmī iti | pitroḥ | upa-sthe || abhijighrantī ityabhi-jighrantī | bhuvanasya | nābhim / dyāvā | rakṣatam | pr̥thivī iti | naḥ | abhvāt ||1.185.5||
urvī iti | sadmanī iti | br̥hatī iti | r̥tena / huve | devānām | avasā | janitrī iti || dadhāte iti | ye iti | amr̥tam | supratīke iti su-pratīke / dyāvā | rakṣatam | pr̥thivī iti | naḥ | abhvāt ||1.185.6||
urvī iti | pr̥thvī iti | bahule iti | dūreante iti dūre-ante / upa | bruve | namasā | yajñe | asmin || dadhāte iti | ye iti | subhage iti su-bhage | supratūrtī iti su-pratūrtī / dyāvā | rakṣatam | pr̥thivī iti | naḥ | abhvāt ||1.185.7||
devān | vā | yat | cakr̥ma | kat | cit | āgaḥ / sakhāyam | vā | sadam | it | jāḥ-patim | vā || iyam | dhīḥ | bhūyāḥ | ava-yānam | eṣām / dyāvā | rakṣatam | pr̥thivī iti | naḥ | abhvāt ||1.185.8||
ubhā | śaṁsā | naryā | mām | aviṣṭām / ubhe iti | mām | ūtī iti | avasā | sacetām || bhūri | cit | aryaḥ | sudāḥ-tarāya / iṣā | madantaḥ | iṣayema | devāḥ ||1.185.9||
r̥tam | dive | tat | avocam | pr̥thivyai / abhi-śrāvāya | prathamam | su-medhāḥ || pātām | avadyāt | duḥ-itāt | abhīke / pitā | mātā | ca | rakṣatām | avaḥ-bhiḥ ||1.185.10||
idam | dyāvāpr̥thivī iti | satyam | astu / pitaḥ | mātaḥ | yat | iha | upa-bruve | vām || bhūtam | devānām | avame iti | avaḥ-bhiḥ / vidyāma | iṣam | vr̥janam | jīra-dānum ||1.185.11||

ā | naḥ | iḷābhiḥ | vidathe | su-śasti / viśvānaraḥ | savitā | devaḥ | etu || api | yathā | yuvānaḥ | matsatha | naḥ / viśvam | jagat | abhi-pitve | manīṣā ||1.186.1||
ā | naḥ | viśve | āskrāḥ | gamantu | devāḥ / mitraḥ | aryamā | varuṇaḥ | sa-joṣāḥ || bhuvan | yathā | naḥ | viśve | vr̥dhāsaḥ / karan | su-sahā | vithuram | na | śavaḥ ||1.186.2||
preṣṭham | vaḥ | atithim | gr̥ṇīṣe / agnim | śasti-bhiḥ | turvaṇiḥ | sa-joṣāḥ || asat | yathā | naḥ | varuṇaḥ | su-kīrtiḥ / iṣaḥ | ca | parṣat | ari-gūrtaḥ | sūriḥ ||1.186.3||
upa | vaḥ | ā | iṣe | namasā | jigīṣā / uṣasānaktā | sudughā-iva | dhenuḥ || samāne | ahan | vi-mimānaḥ | arkam / viṣu-rūpe | payasi | sasmin | ūdhan ||1.186.4||
uta | naḥ | ahiḥ | budhnyaḥ | mayaḥ | kariti kaḥ / śiśum | na | pipyuṣī-iva | veti | sindhuḥ || yena | napātam | apām | junāma / manaḥ-juvaḥ | vr̥ṣaṇaḥ | yam | vahanti ||1.186.5||
uta | naḥ | īm | tvaṣṭā | ā | gantu | accha / smat | sūri-bhiḥ | abhi-pitve | sa-joṣāḥ || ā | vr̥tra-hā | indraḥ | carṣaṇi-prāḥ / tuviḥ-tamaḥ | narām | naḥ | iha | gamyāḥ ||1.186.6||
uta | naḥ | īm | matayaḥ | aśva-yogāḥ / śiśum | na | gāvaḥ | taruṇam | rihanti || tam | īm | giraḥ | janayaḥ | na | patnīḥ / surabhiḥ-tamam | narām | nasanta ||1.186.7||
uta | naḥ | īm | marutaḥ | vr̥ddha-senāḥ / smat | rodasī iti | sa-manasaḥ | sadantu || pr̥ṣat-aśvāsaḥ | avanayaḥ | na | rathāḥ / riśādasaḥ | mitra-yujaḥ | na | devāḥ ||1.186.8||
pra | nu | yat | eṣām | mahinā | cikitre / pra | yuñjate | pra-yujaḥ | te | su-vr̥kti || adha | yat | eṣām | su-dine | na | śaruḥ / viśvam | ā | iriṇam | pruṣāyanta | senāḥ ||1.186.9||
pro iti | aśvinau | avase | kr̥ṇudhvam / pra | pūṣaṇam | sva-tavasaḥ | hi | santi || adveṣaḥ | viṣṇuḥ | vātaḥ | r̥bhukṣāḥ / accha | sumnāya | vavr̥tīya | devān ||1.186.10||
iyam | sā | vaḥ | asme iti | dīdhitiḥ | yajatrāḥ / api-prāṇī | ca | sadanī | ca | bhūyāḥ || ni | yā | deveṣu | yatate | vasu-yuḥ / vidyāma | iṣam | vr̥janam | jīra-dānum ||1.186.11||

pitum | nu | stoṣam / mahaḥ | dharmāṇam | taviṣīm || yasya | tritaḥ | vi | ojasā / vr̥tram | vi-parvam | ardayat ||1.187.1||
svādo iti | pito iti | madho iti | pito iti / vayam | tvā | vavr̥mahe || asmākam | avitā | bhava ||1.187.2||
upa | naḥ | pito iti | ā | cara / śivaḥ | śivābhiḥ | ūti-bhiḥ || mayaḥ-bhuḥ | adviṣeṇyaḥ / sakhā | su-śevaḥ | advayāḥ ||1.187.3||
tava | tye | pito iti | rasāḥ / rajāṁsi | anu | vi-sthitāḥ || divi | vātāḥ-iva | śritāḥ ||1.187.4||
tava | tye | pito iti | dadataḥ / tava | svādiṣṭha | te | pito iti || pra | svādmānaḥ | rasānām / tuvigrīvāḥ-iva | īrate ||1.187.5||
tve iti | pito iti | mahānām / devānām | manaḥ | hitam || akāri | cāru | ketunā / tava | ahim | avasā | avadhīt ||1.187.6||
yat | adaḥ | pito iti | ajagan / vivasva | parvatānām || atra | cit | naḥ | madho iti | pito iti / aram | bhakṣāya | gamyāḥ ||1.187.7||
yat | apām | oṣadhīnām / pariṁśam | ā-riśāmahe || vātāpe | pīvaḥ | it | bhava ||1.187.8||
yat | te | soma | go-āśiraḥ / yava-āśiraḥ | bhajāmahe || vātāpe | pīvaḥ | it | bhava ||1.187.9||
karambhaḥ | oṣadhe | bhava / pīvaḥ | vr̥kkaḥ | udārathiḥ || vātāpe | pīvaḥ | it | bhava ||1.187.10||
tvam | tvā | vayam | pito iti | vacaḥ-bhiḥ / gāvaḥ | na | havyā | susūdima || devebhyaḥ | tvā | sadha-mādam / asmabhyam | tvā | sadha-mādam ||1.187.11||

sam-iddhaḥ | adya | rājasi / devaḥ | devaiḥ | sahasra-jit || dūtaḥ | havyā | kaviḥ | vaha ||1.188.1||
tanū-napāt | r̥tam | yate / madhvā | yajñaḥ | sam | ajyate || dadhat | sahasriṇīḥ | iṣaḥ ||1.188.2||
ā-juhvānaḥ | naḥ | īḍyaḥ / devān | ā | vakṣi | yajñiyān || agne | sahasra-sāḥ | asi ||1.188.3||
prācīnam | barhiḥ | ojasā / sahasra-vīram | astr̥ṇan || yatra | ādityāḥ | vi-rājatha ||1.188.4||
vi-rāṭ | sam-rāṭ | vi-bhvīḥ | pra-bhvīḥ / bahvīḥ | ca | bhūyasīḥ | ca | yāḥ || duraḥ | ghr̥tāni | akṣaran ||1.188.5||
surukme iti su-rukme | hi | su-peśasā / adhi | śriyā | vi-rājataḥ || uṣasau | ā | iha | sīdatām ||1.188.6||
prathamā | hi | su-vācasā / hotārā | daivyā | kavī iti || yajñam | naḥ | yakṣatām | imam ||1.188.7||
bhārati | iḷe | sarasvati / yāḥ | vaḥ | sarvāḥ | upa-bruve || tāḥ | naḥ | codayata | śriye ||1.188.8||
tvaṣṭā | rūpāṇi | hi | pra-bhuḥ / paśūn | viśvān | sam-ānaje || teṣām | naḥ | sphātim | ā | yaja ||1.188.9||
upa | tmanyā | vanaspate / pāthaḥ | devebhyaḥ | sr̥ja || agniḥ | havyāni | sisvadat ||1.188.10||
puraḥ-gāḥ | agniḥ | devānām / gāyatreṇa | sam | ajyate || svāhā-kr̥tīṣu | rocate ||1.188.11||

agne | naya | su-pathā | rāye | asmān / viśvāni | deva | vayunāni | vidvān || yuyodhi | asmat | juhurāṇam | enaḥ / bhūyiṣṭhām | te | namaḥ-uktim | vidhema ||1.189.1||
agne | tvam | pāraya | navyaḥ | asmān / svasti-bhiḥ | ati | duḥ-gāṇi | viśvā || pūḥ | ca | pr̥thvī | bahulā | naḥ | urvī / bhava | tokāya | tanayāya | śam | yoḥ ||1.189.2||
agne | tvam | asmat | yuyodhi | amīvāḥ / anagni-trāḥ | abhi | amanta | kr̥ṣṭīḥ || punaḥ | asmabhyam | suvitāya | deva / kṣām | viśvebhiḥ | amr̥tebhiḥ | yajatra ||1.189.3||
pāhi | naḥ | agne | pāyu-bhiḥ | ajasraiḥ / uta | priye | sadane | ā | śuśukvān || mā | te | bhayam | jaritāram | yaviṣṭha / nūnam | vidat | mā | aparam | sahasvaḥ ||1.189.4||
mā | naḥ | agne | ava | sr̥jaḥ | aghāya / aviṣyave | ripave | ducchunāyai || mā | datvate | daśate | mā | adate | naḥ / mā | riṣate | sahasā-van | parā | dāḥ ||1.189.5||
vi | gha | tvā-vān | r̥ta-jāta | yaṁsat / gr̥ṇanaḥ | agne | tanve | varūtham || viśvāt | ririkṣoḥ | uta | vā | ninitsoḥ / abhi-hrutām | asi | hi | deva | viṣpaṭ ||1.189.6||
tvam | tām | agne | ubhayān | vi | vidvān / veṣi | pra-pitve | manuṣaḥ | yajatra || abhi-pitve | manave | śāsyaḥ | bhūḥ / marmr̥jenyaḥ | uśik-bhiḥ | na | akraḥ ||1.189.7||
avocāma | ni-vacanāni | asmin / mānasya | sūnuḥ | sahasāne | agnau || vayam | sahasram | r̥ṣi-bhiḥ | sanema / vidyāma | iṣam | vr̥janam | jīra-dānum ||1.189.8||

anarvāṇam | vr̥ṣabham | mandra-jihvam / br̥haspatim | vardhaya | navyam | arkaiḥ || gāthānyaḥ | su-rucaḥ | yasya | devāḥ / ā-śr̥ṇvanti | navamānasya | martāḥ ||1.190.1||
tam | r̥tviyāḥ | upa | vācaḥ | sacante / sargaḥ | na | yaḥ | deva-yatām | asarji || br̥haspatiḥ | saḥ | hi | añjaḥ | varāṁsi / vi-bhvā | abhavat | sam | r̥te | mātariśvā ||1.190.2||
upa-stutim | namasaḥ | ut-yatim | ca / ślokam | yaṁsat | savitā-iva | pra | bāhū iti || asya | kratvā | ahanyaḥ | yaḥ | asti / mr̥gaḥ | na | bhīmaḥ | arakṣasaḥ | tuviṣmān ||1.190.3||
asya | ślokaḥ | divi | īyate | pr̥thivyām / atyaḥ | na | yaṁsat | yakṣa-bhr̥t | vi-cetāḥ || mr̥gāṇām | na | hetayaḥ | yanti | ca | imāḥ / br̥haspateḥ | ahi-māyān | abhi | dyūn ||1.190.4||
ye | tvā | deva | usrikam | manyamānāḥ / pāpāḥ | bhadram | upa-jīvanti | pajrāḥ || na | duḥ-dhye | anu | dadāsi | vāmam / br̥haspate | cayase | it | piyārum ||1.190.5||
su-praituḥ | su-yavasaḥ | na | panthāḥ / duḥ-niyantuḥ | pari-prītaḥ | na | mitraḥ || anarvāṇaḥ | abhi | ye | cakṣate | naḥ / api-vr̥tāḥ | apa-ūrṇuvantaḥ | asthuḥ ||1.190.6||
sam | yam | stubhaḥ | avanayaḥ | na | yanti / samudram | na | sravataḥ | rodha-cakrāḥ || saḥ | vidvān | ubhayam | caṣṭe | antaḥ / br̥haspatiḥ | taraḥ | āpaḥ | ca | gr̥dhraḥ ||1.190.7||
eva | mahaḥ | tuvi-jātaḥ | tuviṣmān / br̥haspatiḥ | vr̥ṣabhaḥ | dhāyi | devaḥ || saḥ | naḥ | stutaḥ | vīra-vat | dhātu | go-mat / vidyāma | iṣam | vr̥janam | jīra-dānum ||1.190.8||

kaṅkataḥ | na | kaṅkataḥ / atho iti | satīna-kaṅkataḥ || dvau | iti | pluṣī iti | iti / ni | adr̥ṣṭāḥ | alipsata ||1.191.1||
adr̥ṣṭān | hanti | ā-yatī / atho iti | hanti | parā-yatī || atho iti | ava-ghnatī | hanti / atho iti | pinaṣṭi | piṁṣatī ||1.191.2||
śarāsaḥ | kuśarāsaḥ / darbhāsaḥ | sairyāḥ | uta || mauñjāḥ | adr̥ṣṭāḥ | vairiṇāḥ / sarve | sākam | ni | alipsata ||1.191.3||
ni | gāvaḥ | go-sthe | asadan / ni | mr̥gāsaḥ | avikṣata || ni | ketavaḥ | janānām / ni | adr̥ṣṭāḥ | alipsata ||1.191.4||
ete | ūm̐ iti | tye | prati | adr̥śran / pra-doṣam | taskarāḥ-iva || adr̥ṣṭāḥ | viśva-dr̥ṣṭāḥ / prati-buddhāḥ | abhūtana ||1.191.5||
dyauḥ | vaḥ | pitā | pr̥thivī | mātā / somaḥ | bhrātā | aditiḥ | svasā || adr̥ṣṭāḥ | viśva-dr̥ṣṭāḥ / tiṣṭhata | ilayata | su | kam ||1.191.6||
ye | aṁsyāḥ | ye | aṅgyāḥ / sūcīkāḥ | ye | pra-kaṅkatāḥ || adr̥ṣṭāḥ | kim | cana | iha | vaḥ / sarve | sākam | ni | jasyata ||1.191.7||
ut | purastāt | sūryaḥ | eti / viśva-dr̥ṣṭaḥ | adr̥ṣṭa-hā || adr̥ṣṭān | sarvān | jambhayan / sarvāḥ | ca | yātu-dhānyaḥ ||1.191.8||
ut | apaptat | asau | sūryaḥ / puru | viśvāni | jūrvan || ādityaḥ | parvatebhyaḥ / viśva-dr̥ṣṭaḥ | adr̥ṣṭa-hā ||1.191.9||
sūrye | viṣam | ā | sajāmi / dr̥tim | surā-vataḥ | gr̥he || saḥ | cit | nu | na | marāti | no iti / vayam | marāma | āre | asya / yojanam | hari-sthāḥ | madhu / tvā | madhulā | cakāra ||1.191.10||
iyattikā | śakuntikā / sakā | jaghāsa | te | viṣam || so iti | cit | nu | na | marāti | no iti / vayam | marāma | āre | asya / yojanam | hari-sthāḥ | madhu / tvā | madhulā | cakāra ||1.191.11||
triḥ | sapta | viṣpuliṅgakāḥ / viṣasya | puṣyam | akṣan || tāḥ | cit | nu | na | maranti | no iti / vayam | marāma | āre | asya / yojanam | hari-sthāḥ | madhu / tvā | madhulā | cakāra ||1.191.12||
navānām | navatīnām / viṣasya | ropuṣīṇām || sarvāsām | agrabham | nāma / āre | asya | yojanam / hari-sthāḥ | madhu | tvā | madhulā | cakāra ||1.191.13||
triḥ | sapta | mayūryaḥ / sapta | svasāraḥ | agruvaḥ || tāḥ | te | viṣam | vi | jabhrire / udakam | kumbhinīḥ-iva ||1.191.14||
iyattakaḥ | kuṣumbhakaḥ / takam | bhinadmi | aśmanā || tataḥ | viṣam | pra | vavr̥te / parācīḥ | anu | sam-vataḥ ||1.191.15||
kuṣumbhakaḥ | tat | abravīt / gireḥ | pra-vartamānakaḥ || vr̥ścikasya | arasam | viṣam / arasam | vr̥ścika | te | viṣam ||1.191.16||

tvam | agne | dyu-bhiḥ | tvam | āśuśukṣaṇiḥ / tvam | at-bhyaḥ | tvam | aśmanaḥ | pari || tvam | vanebhyaḥ | tvam | oṣadhībhyaḥ / tvam | nr̥ṇām | nr̥-pate | jāyase | śuciḥ ||2.1.1||
tava | agne | hotram | tava | potram | r̥tviyam / tava | neṣṭram | tvam | agnit | r̥ta-yataḥ || tava | pra-śāstram | tvam | adhvari-yasi / brahmā | ca | asi | gr̥ha-patiḥ | ca | naḥ | dame ||2.1.2||
tvam | agne | indraḥ | vr̥ṣabhaḥ | satām | asi / tvam | viṣṇuḥ | uru-gāyaḥ | namasyaḥ || tvam | brahmā | rayi-vit | brahmaṇaḥ | pate / tvam | vidhartariti vi-dhartaḥ | sacase | puram-dhyā ||2.1.3||
tvam | agne | rājā | varuṇaḥ | dhr̥ta-vrataḥ / tvam | mitraḥ | bhavasi | dasmaḥ | īḍyaḥ || tvam | aryamā | sat-patiḥ | yasya | sam-bhujam / tvam | aṁśaḥ | vidathe | deva | bhājayuḥ ||2.1.4||
tvam | agne | tvaṣṭā | vidhate | su-vīryam / tava | gnāvaḥ | mitra-mahaḥ | sa-jātyam || tvam | āśu-hemā | rariṣe | su-aśvyam / tvam | narām | śardhaḥ | asi | puru-vasuḥ ||2.1.5||
tvam | agne | rudraḥ | asuraḥ | mahaḥ | divaḥ / tvam | śardhaḥ | mārutam | pr̥kṣaḥ | īśiṣe || tvam | vātaiḥ | aruṇaiḥ | yāsi | śam-gayaḥ / tvam | pūṣā | vidhataḥ | pāsi | nu | tmanā ||2.1.6||
tvam | agne | draviṇaḥ-dāḥ | aram-kr̥te / tvam | devaḥ | savitā | ratna-dhāḥ | asi || tvam | bhagaḥ | nr̥-pate | vasvaḥ | īśiṣe / tvam | pāyuḥ | dame | yaḥ | te | avidhat ||2.1.7||
tvām | agne | dame | ā | viśpatim | viśaḥ / tvām | rājānam | su-vidatram | r̥ñjate || tvam | viśvāni | su-anīka | patyase / tvam | sahasrāṇi | śatā | daśa | prati ||2.1.8||
tvām | agne | pitaram | iṣṭi-bhiḥ | naraḥ / tvām | bhrātrāya | śamyā | tanū-rucam || tvam | putraḥ | bhavasi | yaḥ | te | avidhat / tvam | sakhā | su-śevaḥ | pāsi | ā-dhr̥ṣaḥ ||2.1.9||
tvam | agne | r̥bhuḥ | āke | namasyaḥ / tvam | vājasya | kṣu-mataḥ | rāyaḥ | īśiṣe || tvam | vi | bhāsi | anu | dhakṣi | dāvane / tvam | vi-śikṣuḥ | asi | yajñam | ā-taniḥ ||2.1.10||
tvam | agne | aditiḥ | deva | dāśuṣe / tvam | hotrā | bhāratī | vardhase | girā || tvam | iḷā | śata-himā | asi | dakṣase / tvam | vr̥tra-hā | vasu-pate | sarasvatī ||2.1.11||
tvam | agne | su-bhr̥taḥ | ut-tamam | vayaḥ / tava | spārhe | varṇe | ā | sam-dr̥śi | śriyaḥ || tvam | vājaḥ | pra-taraṇaḥ | br̥han | asi / tvam | rayiḥ | bahulaḥ | viśvataḥ | pr̥thuḥ ||2.1.12||
tvām | agne | ādityāsaḥ | āsyam / tvām | jihvām | śucayaḥ | cakrire | kave || tvām | rāti-sācaḥ | adhvareṣu | saścire / tve iti | devāḥ | haviḥ | adanti | ā-hutam ||2.1.13||
tve iti | agne | viśve | amr̥tāsaḥ | adruhaḥ / āsā | devāḥ | haviḥ | adanti | ā-hutam || tvayā | martāsaḥ | svadante | ā-sutim / tvam | garbhaḥ | vīrudhām | jajñiṣe | śuciḥ ||2.1.14||
tvam | tān | sam | ca | prati | ca | asi | majmanā / agne | su-jāta | pra | ca | deva | ricyase || pr̥kṣaḥ | yat | atra | mahinā | vi | te | bhuvat | anu | dyāvāpr̥thivī iti | rodasī iti | ubhe iti ||2.1.15||
ye | stotr̥-bhyaḥ | go-agrām | aśva-peśasam / agne | rātim | upa-sr̥janti | sūrayaḥ || asmān | ca | tān | ca | pra | hi | neṣi | vasyaḥ | ā / br̥hat | vadema | vidathe | su-vīrāḥ ||2.1.16||

yajñena | vardhata | jāta-vedasam / agnim | yajadhvam | haviṣā | tanā | girā || sam-idhānam | su-prayasam | svaḥ-naram / dyukṣam | hotāram | vr̥janeṣu | dhūḥ-sadam ||2.2.1||
abhi | tvā | naktīḥ | uṣasaḥ | vavāśire / agne | vatsam | na | svasareṣu | dhenavaḥ || divaḥ-iva | it | aratiḥ | mānuṣā | yugā / ā | kṣapaḥ | bhāsi | puru-vāra | sam-yataḥ ||2.2.2||
taṁ | devāḥ | budhne | rajasaḥ | su-daṁsasam / divaḥpr̥thivyoḥ | aratim | ni | erire || ratham-iva | vedyam | śukra-śociṣam / agnim | mitram | na | kṣitiṣu | pra-śaṁsyam ||2.2.3||
tam | ukṣamāṇam | rajasi | sve | ā | dame / candram-iva | su-rucam | hvāre | ā | dadhuḥ || pr̥śnyāḥ | pataram | citayantam | akṣa-bhiḥ / pāthaḥ | na | pāyum | janasī iti | ubhe iti | anu ||2.2.4||
saḥ | hotā | viśvam | pari | bhūtu | adhvaram / tam | ūm̐ iti | havyaiḥ | manuṣaḥ | r̥ñjate | girā || hiri-śipraḥ | vr̥dhasānāsu | jarbhurat / dyauḥ | na | str̥-bhiḥ | citayat | rodasī iti | anu ||2.2.5||
saḥ | naḥ | revat | sam-idhānaḥ | svastaye / sam-dadasvān | rayim | asmāsu | dīdihi || ā | naḥ | kr̥ṇuṣva | suvitāya | rodasī iti / agne | havyā | manuṣaḥ | deva | vītaye ||2.2.6||
dāḥ | naḥ | agne | br̥hataḥ | dāḥ | sahasriṇaḥ / duraḥ | na | vājam | śrutyai | apa | vr̥dhi || prācī iti | dyāvāpr̥thivī iti | brahmaṇā | kr̥dhi / svaḥ | na | śukram | uṣasaḥ | vi | didyutaḥ ||2.2.7||
saḥ | idhānaḥ | uṣasaḥ | rāmyāḥ | anu / svaḥ | na | dīdet | aruṣeṇa | bhānunā || hotrābhiḥ | agniḥ | manuṣaḥ | su-adhvaraḥ / rājā | viśām | atithiḥ | cāruḥ | āyave ||2.2.8||
eva | naḥ | agne | amr̥teṣu | pūrvya / dhīḥ | pīpāya | br̥hat-diveṣu | mānuṣā || duhānā | dhenuḥ | vr̥janeṣu | kārave / tmanā | śatinam | puru-rūpam | iṣaṇi ||2.2.9||
vayam | agne | arvatā | vā | su-vīryam / brahmaṇā | vā | citayema | janān | ati || asmākam | dyumnam | adhi | pañca | kr̥ṣṭiṣu / uccā | svaḥ | na | śuśucīta | dustaram ||2.2.10||
saḥ | naḥ | bodhi | sahasya | pra-śaṁsyaḥ / yasmin | su-jātāḥ | iṣayanta | sūrayaḥ || yam | agne | yajñam | upa-yanti | vājinaḥ / nitye | toke | dīdi-vāṁsam | sve | dame ||2.2.11||
ubhayāsaḥ | jāta-vedaḥ | syāma | te / stotāraḥ | agne | sūrayaḥ | ca | śarmaṇi || vasvaḥ | rāyaḥ | puru-candrasya | bhūyasaḥ / prajā-vataḥ | su-apatyasya | śagdhi | naḥ ||2.2.12||
ye | stotr̥-bhyaḥ | go-agrām | aśva-peśasam / agne | rātim | upa-sr̥janti | sūrayaḥ || asmān | ca | tān | ca | pra | hi | neṣi | vasyaḥ | ā / br̥hat | vadema | vidathe | su-vīrāḥ ||2.2.13||

sam-iddhaḥ | agniḥ | ni-hitaḥ | pr̥thivyām / pratyaṅ | viśvāni | bhuvanāni | asthāt || hotā | pāvakaḥ | pra-divaḥ | su-medhāḥ / devaḥ | devān | yajatu | agniḥ | arhan ||2.3.1||
narāśaṁsaḥ | prati | dhāmāni | añjan / tisraḥ | divaḥ | prati | mahnā | su-arciḥ || ghr̥ta-pruṣā | manasā | havyam | undan / mūrdhan | yajñasya | sam | anaktu | devān ||2.3.2||
īḷitaḥ | agne | manasā | naḥ | arhan / devān | yakṣi | mānuṣāt | pūrvaḥ | adya || saḥ | ā | vaha | marutām | śardhaḥ | acyutam / indram | naraḥ | barhi-sadam | yajadhvam ||2.3.3||
deva | barhiḥ | vardhamānam | su-vīram / stīrṇam | rāye | su-bharam | vedī iti | asyām || ghr̥tena | aktam | vasavaḥ | sīdata | idam / viśve | devāḥ | ādityāḥ | yajñiyāsaḥ ||2.3.4||
vi | śrayantām | urviyā | hūyamānāḥ / dvāraḥ | devīḥ | supra-ayanāḥ | namaḥ-bhiḥ || vyacasvatīḥ | vi | prathantām | ajuryāḥ / varṇam | punānāḥ | yaśasam | su-vīram ||2.3.5||
sādhu | apāṁsi | sanatā | naḥ | ukṣite iti / uṣasānaktā | vayyā-iva | raṇvite iti || tantum | tatam | saṁvayantī iti sam-vayantī | samīcī iti sam-īcī / yajñasya | peśaḥ | sudughe iti su-dughe | payasvatī iti ||2.3.6||
daivyā | hotārā | prathamā | viduḥ-tarā / r̥ju | yakṣataḥ | sam | r̥cā | vapuḥ-tarā || devān | yajantau | r̥tu-thā | sam | añjataḥ / nābhā | pr̥thivyāḥ | adhi | sānuṣu | triṣu ||2.3.7||
sarasvatī | sādhayantī | dhiyam | naḥ / iḷā | devī | bhāratī | viśva-tūrtiḥ || tisraḥ | devīḥ | svadhayā | barhiḥ | ā | idam / acchidram | pāntu | śaraṇam | ni-sadya ||2.3.8||
piśaṅga-rūpaḥ | su-bharaḥ | vayaḥ-dhāḥ / śruṣṭī | vīraḥ | jāyate | deva-kāmaḥ || pra-jām | tvaṣṭā | vi | syatu | nābhim | asme iti / atha | devānām | api | etu | pāthaḥ ||2.3.9||
vanaspatiḥ | ava-sr̥jan | upa | sthāt / agniḥ | haviḥ | sūdayāti | pra | dhībhiḥ || tridhā | sam-aktam | nayatu | pra-jānan / devebhyaḥ | daivyaḥ | śamitā | upa | havyam ||2.3.10||
ghr̥tam | mimikṣe | ghr̥tam | asya | yoniḥ / ghr̥te | śritaḥ | ghr̥tam | ūm̐ iti | asya | dhāma || anu-svadham | ā | vaha | mādayasva / svāhā-kr̥tam | vr̥ṣabha | vakṣi | havyam ||2.3.11||

huve | vaḥ | su-dyotmānam | su-vr̥ktim / viśām | agnim | atithim | su-prayasam || mitraḥ-iva | yaḥ | didhiṣāyyaḥ | bhūt / devaḥ | ā-deve | jane | jāta-vedāḥ ||2.4.1||
imam | vidhantaḥ | apām | sadha-sthe / dvitā | adadhuḥ | bhr̥gavaḥ | vikṣu | āyoḥ || eṣaḥ | viśvāni | abhi | astu | bhūma / devānām | agniḥ | aratiḥ | jīra-aśvaḥ ||2.4.2||
agnim | devāsaḥ | mānuṣīṣu | vikṣu / priyam | dhuḥ | kṣeṣyantaḥ | na | mitram || saḥ | dīdayat | uśatīḥ | ūrmyāḥ | ā / dakṣāyyaḥ | yaḥ | dāsvate | dame | ā ||2.4.3||
asya | raṇvā | svasya-iva | puṣṭiḥ / sam-dr̥ṣṭiḥ | asya | hiyānasya | dhakṣoḥ || vi | yaḥ | bharibhrat | oṣadhīṣu | jihvām / atyaḥ | na | rathyaḥ | dodhavīti | vārān ||2.4.4||
ā | yat | me | abhvam | vanadaḥ | pananta / uśik-bhyaḥ | na | amimīta | varṇam || saḥ | citreṇa | cikite | ram-su | bhāsā / jujurvān | yaḥ | muhuḥ | ā | yuvā | bhūt ||2.4.5||
ā | yaḥ | vanā | tatr̥ṣāṇaḥ | na | bhāti / vāḥ | na | pathā | rathyā-iva | svānīt || kr̥ṣṇa-adhvā | tapuḥ | raṇvaḥ | ciketa / dyauḥ-iva | smayamānaḥ | nabhaḥ-bhiḥ ||2.4.6||
saḥ | yaḥ | vi | asthāt | abhi | dhakṣat | urvīṁ / paśuḥ | na | eti | sva-yuḥ | agopāḥ || agniḥ | śociṣmān | atasāni | uṣṇan / kr̥ṣṇa-vyathiḥ | asvadayat | na | bhūma ||2.4.7||
nu | te | pūrvasya | avasaḥ | adhi-itau / tr̥tīye | vidathe | manma | śaṁsi || asme iti | agne | saṁyat-vīram | br̥hantam / kṣu-mantam | vājam | su-apatyam | rayim | dāḥ ||2.4.8||
tvayā | yathā | gr̥tsa-madāsaḥ | agne / guhā | vanvantaḥ | uparān | abhi | syuriti syuḥ || su-vīrāsaḥ | abhimāti-sahaḥ / smat | sūri-bhyaḥ | gr̥ṇate | tat | vayaḥ | dhāḥ ||2.4.9||

hotā | ajaniṣṭa | cetanaḥ / pitā | pitr̥-bhyaḥ | ūtaye || pra-yakṣan | jenyam | vasu / śakema | vājinaḥ | yamam ||2.5.1||
ā | yasmin | sapta | raśmayaḥ / tatāḥ | yajñasya | netari || manuṣvat | daivyam | aṣṭamam / potā | viśvam | tat | invati ||2.5.2||
dadhanve | vā | yat | īm | anu / vocat | brahmāṇi | veḥ | ūm̐ iti | tat || pari | viśvāni | kāvyā / nemiḥ | cakram-iva | abhavat ||2.5.3||
sākam | hi | śucinā | śuciḥ / pra-śāstā | kratunā | ajani || vidvān | asya | vratā | dhruvā / vayāḥ-iva | anu | rohate ||2.5.4||
tāḥ | asya | varṇam | āyuvaḥ / neṣṭuḥ | sacanta | dhenavaḥ || kuvit | tisr̥-bhyaḥ | ā | varam / svasāraḥ | yāḥ | idam | yayuḥ ||2.5.5||
yadi | mātuḥ | upa | svasā / ghr̥tam | bharantī | asthita || tāsām | adhvaryuḥ | ā-gatau / yavaḥ | vr̥ṣṭī-iva | modate ||2.5.6||
svaḥ | svāya | dhāyase / kr̥ṇutām | r̥tvik | r̥tvijam || stomam | yajñam | ca | āt | aram / vanema | rarima | vayam ||2.5.7||
yathā | vidvān | aram | karat / viśvebhyaḥ | yajatebhyaḥ || ayam | agne | tve iti | api / yam | yajñam | cakr̥ma | vayam ||2.5.8||

imām | me | agne | sam-idham / imām | upa-sadam | vaneriti vaneḥ || imāḥ | ūm̐ iti | su | śrudhi | giraḥ ||2.6.1||
ayā | te | agne | vidhema / ūrjaḥ | napāt | aśvam-iṣṭe || enā | su-uktena | su-jāta ||2.6.2||
tam | tvā | gīḥ-bhiḥ | girvaṇasam / draviṇasyum | draviṇaḥ-daḥ || saparyema | saparyavaḥ ||2.6.3||
saḥ | bodhi | sūriḥ | magha-vā / vasu-pate | vasu-dāvan || yuyodhi | asmat | dveṣāṁsi ||2.6.4||
saḥ | naḥ | vr̥ṣṭim | divaḥ | pari / saḥ | naḥ | vājam | anarvāṇam || saḥ | naḥ | sahasriṇīḥ | iṣaḥ ||2.6.5||
īḷānāya | avasyave / yaviṣṭha | dūta | naḥ | girā || yajiṣṭha | hotaḥ | ā | gahi ||2.6.6||
antaḥ | hi | agne | īyase / vidvān | janma | ubhayā | kave || dūtaḥ | janyā-iva | mitryaḥ ||2.6.7||
saḥ | vidvān | ā | ca | piprayaḥ / yakṣi | cikitvaḥ | ānuṣak || ā | ca | asmin | satsi | barhiṣi ||2.6.8||

śreṣṭham | yaviṣṭha | bhārata / agne | dyu-mantam | ā | bhara || vaso iti | puru-spr̥ham | rayim ||2.7.1||
mā | naḥ | arātiḥ | īśata / devasya | martyasya | ca || parṣi | tasyāḥ | uta | dviṣaḥ ||2.7.2||
viśvāḥ | uta | tvayā | vayam / dhārāḥ | udanyāḥ-iva || ati | gāhemahi | dviṣaḥ ||2.7.3||
śuciḥ | pāvaka | vandyaḥ / agne | br̥hat | vi | rocase || tvam | ghr̥tebhiḥ | ā-hutaḥ ||2.7.4||
tvam | naḥ | asi | bhārata / agne | vaśābhiḥ | ukṣa-bhiḥ || aṣṭā-padībhiḥ | ā-hutaḥ ||2.7.5||
dru-annaḥ | sarpiḥ-āsutiḥ / pratnaḥ | hotā | vareṇyaḥ || sahasaḥ | putraḥ | adbhutaḥ ||2.7.6||

vājayan-iva | nu | rathān / yogān | agneḥ | upa | stuhi || yaśaḥ-tamasya | mīḷhuṣaḥ ||2.8.1||
yaḥ | su-nīthaḥ | dadāśuṣe / ajuryaḥ | jarayan | arim || cāru-pratīkaḥ | ā-hutaḥ ||2.8.2||
yaḥ | ūm̐ iti | śriyā | dameṣu | ā / doṣā | uṣasi | pra-śasyate || yasya | vratam | na | mīyate ||2.8.3||
ā | yaḥ | svaḥ | na | bhānunā / citraḥ | vi-bhāti | arciṣā || añjānaḥ | ajaraiḥ | abhi ||2.8.4||
atrim | anu | sva-rājyam / agnim | ukthāni | vavr̥dhuḥ || viśvāḥ | adhi | śriyaḥ | dadhe ||2.8.5||
agneḥ | indrasya | somasya / devānām | ūti-bhiḥ | vayam || ariṣyantaḥ | sacemahi | abhi | syāma | pr̥tanyataḥ ||2.8.6||

ni | hotā | hotr̥-sadane | vidānaḥ / tveṣaḥ | dīdi-vān | asadat | su-dakṣaḥ || adabdhavrata-pramatiḥ | vasiṣṭhaḥ / sahasram-bharaḥ | śuci-jihvaḥ | agniḥ ||2.9.1||
tvam | dūtaḥ | tvam | ūm̐ iti | naḥ | paraḥ-pāḥ / tvam | vasyaḥ | ā | vr̥ṣabha | pra-netā || agne | tokasya | naḥ | tane | tanūnām / apra-yucchan | dīdyat | bodhi | gopāḥ ||2.9.2||
vidhema | te | parame | janman | agne / vidhema | stomaiḥ | avare | sadha-sthe || yasmāt | yoneḥ | ut-āritha | yaje | tam / pra | tve iti | havīṁṣi | juhure | sam-iddhe ||2.9.3||
agne | yajasva | haviṣā | yajīyān / śruṣṭī | deṣṇam | abhi | gr̥ṇīhi | rādhaḥ || tvam | hi | asi | rayi-patiḥ | rayīṇām / tvam | śukrasya | vacasaḥ | manotā ||2.9.4||
ubhayam | te | na | kṣīyate | vasavyam / dive-dive | jāyamānasya | dasma || kr̥dhi | kṣu-mantam | jaritāram | agne / kr̥dhi | patim | su-apatyasya | rāyaḥ ||2.9.5||
saḥ | enā | anīkena | su-vidatraḥ | asme iti / yaṣṭā | devān | ā-yajiṣṭhaḥ | svasti || adabdhaḥ | gopāḥ | uta | naḥ | paraḥ-pāḥ / agne | dyu-mat | uta | revat | didīhi ||2.9.6||

johūtraḥ | agniḥ | prathamaḥ | pitā-iva / iḷaḥ | pade | manuṣā | yat | sam-iddhaḥ || śriyam | vasānaḥ | amr̥taḥ | vi-cetāḥ / marmr̥jenyaḥ | śravasyaḥ | saḥ | vājī ||2.10.1||
śruyāḥ | agniḥ | citra-bhānuḥ | havam | me / viśvābhiḥ | gīḥ-bhiḥ | amr̥taḥ | vi-cetāḥ || śyāvā | ratham | vahataḥ | rohitā | vā / uta | aruṣā | aha | cakre | vi-bhr̥traḥ ||2.10.2||
uttānāyām | ajanayan | su-sūtam / bhuvat | agniḥ | puru-peśāsu | garbhaḥ || śiriṇāyām | cit | aktunā | mahaḥ-bhiḥ / apari-vr̥taḥ | vasati | pra-cetāḥ ||2.10.3||
jigharmi | agnim | haviṣā | ghr̥tena / prati-kṣiyantam | bhuvanāni | viśvā || pr̥thum | tiraścā | vayasā | br̥hantam / vyaciṣṭham | annaiḥ | rabhasam | dr̥śānam ||2.10.4||
ā | viśvataḥ | pratyañcam | jigharmi / arakṣasā | manasā | tat | juṣeta || marya-śrīḥ | spr̥hayat-varṇaḥ | agniḥ / na | abhi-mr̥śe | tanvā | jarbhurāṇaḥ ||2.10.5||
jñeyāḥ | bhāgam | sahasānaḥ | vareṇa / tvā-dūtāsaḥ | manu-vat | vadema || anūnam | agnim | juhvā | vacasyā / madhu-pr̥cam | dhana-sāḥ | johavīmi ||2.10.6||

śrudhi | havam | indra | mā | riṣaṇyaḥ / syāma | te | dāvane | vasūnām || imāḥ | hi | tvām | ūrjaḥ | vardhayanti / vasu-yavaḥ | sindhavaḥ | na | kṣarantaḥ ||2.11.1||
sr̥jaḥ | mahīḥ | indra | yāḥ | apinvaḥ / pari-sthitāḥ | ahinā | śūra | pūrvīḥ || amartyam | cit | dāsam | manyamānam / ava | abhinat | ukthaiḥ | vavr̥dhānaḥ ||2.11.2||
uktheṣu | it | nu | śūra | yeṣu | cākan / stomeṣu | indra | rudriyeṣu | ca || tubhya | it | etāḥ | yāsu | mandasānaḥ / pra | vāyave | sisrate | na | śubhrāḥ ||2.11.3||
śubhram | nu | te | śuṣmam | vardhayantaḥ / śubhram | vajram | bāhvoḥ | dadhānāḥ || śubhraḥ | tvam | indra | vavr̥dhānaḥ | asme iti / dāsīḥ | viśaḥ | sūryeṇa | sahyāḥ ||2.11.4||
guhā | hitam | guhyam | gūḷham | ap-su / api-vr̥tam | māyinam | kṣiyantam || uto iti | apaḥ | dyām | tastabhvāṁsam / ahan | ahim | śūra | vīryeṇa ||2.11.5||
stava | nu | te | indra | pūrvyā | mahāni / uta | stavāma | nūtanā | kr̥tāni || stava | vajram | bāhvoḥ | uśantam / stava | harī iti | sūryasya | ketū iti ||2.11.6||
harī iti | nu | te | indra | vājayantā / ghr̥ta-ścutam | svāram | asvārṣṭām || vi | samanā | bhūmiḥ | aprathiṣṭa / araṁsta | parvataḥ | cit | sariṣyan ||2.11.7||
ni | parvataḥ | sādi | apra-yucchan / sam | mātr̥-bhiḥ | vāvaśānaḥ | akrān || dūre | pāre | vāṇīm | vardhayantaḥ / indra-iṣitām | dhamanim | paprathan | ni ||2.11.8||
indraḥ | mahām | sindhum | ā-śayānam / māyā-vinam | vr̥tram | asphurat | niḥ || arejetām | rodasī iti | bhiyāne iti / kanikradataḥ | vr̥ṣṇaḥ | asya | vajrāt ||2.11.9||
aroravīt | vr̥ṣṇaḥ | asya | vajraḥ / amānuṣam | yat | mānuṣaḥ | ni-jūrvāt || ni | māyinaḥ | dānavasya | māyāḥ / apādayat | papi-vān | sutasya ||2.11.10||
piba-piba | it | indra | śūra | somam / mandantu | tvā | mandinaḥ | sutāsaḥ || pr̥ṇantaḥ | te | kukṣī iti | vardhayantu / itthā | sutaḥ | pauraḥ | indram | āva ||2.11.11||
tve iti | indra | api | abhūma | viprāḥ / dhiyam | vanema | r̥ta-yā | sapantaḥ || avasyavaḥ | dhīmahi | pra-śastim / sadyaḥ | te | rāyaḥ | dāvane | syāma ||2.11.12||
syāma | te | te | indra | ye | te | ūtī / avasyavaḥ | ūrjam | vardhayantaḥ || śuṣmin-tamam | yam | cākanāma | deva / asme iti | rayim | rāsi | vīra-vantam ||2.11.13||
rāsi | kṣayam | rāsi | mitram | asme iti / rāsi | śardhaḥ | indra | mārutam | naḥ || sa-joṣasaḥ | ye | ca | mandasānāḥ / pra | vāyavaḥ | pānti | agra-nītim ||2.11.14||
vyantu | it | nu | yeṣu | mandasānaḥ / tr̥pat | somam | pāhi | drahyat | indra || asmān | su | pr̥t-su | ā | tarutra / avardhayaḥ | dyām | br̥hat-bhiḥ | arkaiḥ ||2.11.15||
br̥hantaḥ | it | nu | ye | te | tarutra / ukthebhiḥ | vā | sumnam | ā-vivāsān || str̥ṇānāsaḥ | barhiḥ | pastya-vat / tvā-ūtāḥ | it | indra | vājam | agman ||2.11.16||
ugreṣu | it | nu | śūra | mandasānaḥ / tri-kadrukeṣu | pāhi | somam | indra || pra-dodhuvat | śmaśruṣu | prīṇānaḥ / yāhi | hari-bhyām | sutasya | pītim ||2.11.17||
dhiṣva | śavaḥ | śūra | yena | vr̥tram / ava-abhinat | dānum | aurṇa-vābham || apa | avr̥ṇoḥ | jyotiḥ | āryāya / ni | savyataḥ | sādi | dasyuḥ | indra ||2.11.18||
sanema | ye | te | ūti-bhiḥ | tarantaḥ / viśvāḥ | spr̥dhaḥ | āryeṇa | dasyūn || asmabhyam | tat | tvāṣṭram | viśva-rūpam / arandhayaḥ | sākhyasya | tritāya ||2.11.19||
asya | suvānasya | mandinaḥ | tritasya / ni | arbudam | vavr̥dhānaḥ | astarityastaḥ || avartayat | sūryaḥ | na | cakram / bhinat | valam | indraḥ | aṅgirasvān ||2.11.20||
nūnam | sā | te | prati | varam | jaritre / duhīyat | indra | dakṣiṇā | maghonī || śikṣa | stotr̥-bhyaḥ | mā | ati | dhak | bhagaḥ | naḥ / br̥hat | vadema | vidathe | su-vīrāḥ ||2.11.21||

yaḥ | jātaḥ | eva | prathamaḥ | manasvān / devaḥ | devān | kratunā | pari-abhūṣat || yasya | śuṣmāt | rodasī iti | abhyasetām / nr̥mṇasya | mahnā | saḥ | janāsaḥ | indraḥ ||2.12.1||
yaḥ | pr̥thivīm | vyathamānām | adr̥ṁhat / yaḥ | parvatān | pra-kupitān | aramṇāt || yaḥ | antarikṣam | vi-mame | varīyaḥ / yaḥ | dyām | astabhnāt | saḥ | janāsaḥ | indraḥ ||2.12.2||
yaḥ | hatvā | ahim | ariṇāt | sapta | sindhūn / yaḥ | gāḥ | ut-ājat | apa-dhā | valasya || yaḥ | aśmanoḥ | antaḥ | agnim | jajāna / sam-vr̥k | samat-su | saḥ | janāsaḥ | indraḥ ||2.12.3||
yena | imā | viśvā | cyavanā | kr̥tāni / yaḥ | dāsam | varṇam | adharam | guhā | akarityakaḥ || śvaghnī-iva | yaḥ | jigīvān | lakṣam | ādat / aryaḥ | puṣṭāni | saḥ | janāsaḥ | indraḥ ||2.12.4||
yam | sma | pr̥cchanti | kuha | saḥ | iti | ghoram / uta | īm | āhuḥ | na | eṣaḥ | asti | iti | enam || saḥ | aryaḥ | puṣṭīḥ | vijaḥ-iva | ā | mināti / śrat | asmai | dhatta | saḥ | janāsaḥ | indraḥ ||2.12.5||
yaḥ | radhrasya | coditā | yaḥ | kr̥śasya / yaḥ | brahmaṇaḥ | nādhamānasya | kīreḥ || yukta-grāvṇaḥ | yaḥ | avitā | su-śipraḥ / suta-somasya | saḥ | janāsaḥ | indraḥ ||2.12.6||
yasya | aśvāsaḥ | pra-diśi | yasya | gāvaḥ / yasya | grāmāḥ | yasya | viśve | rathāsaḥ || yaḥ | sūryam | yaḥ | uṣasam | jajāna / yaḥ | apām | netā | saḥ | janāsaḥ | indraḥ ||2.12.7||
yam | krandasī iti | saṁyatī iti sam-yatī | vihvayete iti vi-hvayete / pare | avare | ubhayāḥ | amitrāḥ || samānam | cit | ratham | ātasthi-vāṁsā / nānā | havete iti | saḥ | janāsaḥ | indraḥ ||2.12.8||
yasmāt | na | r̥te | vi-jayante | janāsaḥ / yam | yudhyamānāḥ | avase | havante || yaḥ | viśvasya | prati-mānam | babhūva / yaḥ | acyuta-cyut | saḥ | janāsaḥ | indraḥ ||2.12.9||
yaḥ | śaśvataḥ | mahi | enaḥ | dadhānān / amanyamānān | śarvā | jaghāna || yaḥ | śardhate | na | anu-dadāti | śr̥dhyām / yaḥ | dasyoḥ | hantā | saḥ | janāsaḥ | indraḥ ||2.12.10||
yaḥ | śambaram | parvateṣu | kṣiyantam / catvāriṁśyām | śaradi | anu-avindat || ojāyamānam | yaḥ | ahim | jaghāna / dānum | śayānam | saḥ | janāsaḥ | indraḥ ||2.12.11||
yaḥ | sapta-raśmiḥ | vr̥ṣabhaḥ | tuviṣmān / ava-asr̥jat | sartave | sapta | sindhūn || yaḥ | rauhiṇam | asphurat | vajra-bāhuḥ / dyām | ā-rohantam | saḥ | janāsaḥ | indraḥ ||2.12.12||
dyāvā | cit | asmai | pr̥thivī iti | namete iti / śuṣmāt | cit | asya | parvatāḥ | bhayante || yaḥ | soma-pāḥ | ni-citaḥ | vajra-bāhuḥ / yaḥ | vajra-hastaḥ | saḥ | janāsaḥ | indraḥ ||2.12.13||
yaḥ | sunvantam | avati | yaḥ | pacantam / yaḥ | śaṁsantam | yaḥ | śaśamānam | ūtī || yasya | brahma | vardhanam | yasya | somaḥ / yasya | idam | rādhaḥ | saḥ | janāsaḥ | indraḥ ||2.12.14||
yaḥ | sunvate | pacate | dudhraḥ | ā | cit / vājam | dardarṣi | saḥ | kila | asi | satyaḥ || vayam | te | indra | viśvaha | priyāsaḥ / su-vīrāsaḥ | vidatham | ā | vadema ||2.12.15||

r̥tuḥ | janitrī | tasyāḥ | apaḥ | pari / makṣu | jātaḥ | ā | aviśat | yāsu | vardhate || tat | āhanāḥ | abhavat | pipyuṣī | payaḥ / aṁśoḥ | pīyūṣam | prathamam | tat | ukthyam ||2.13.1||
sadhrī | īm | ā | yanti | pari | bibhratīḥ | payaḥ / viśva-psnyāya | pra | bharanta | bhojanam || samānaḥ | adhvā | pra-vatām | anu-syade / yaḥ | tā | akr̥ṇoḥ | prathamam | saḥ | asi | ukthyaḥ ||2.13.2||
anu | ekaḥ | vadati | yat | dadāti | tat / rūpā | minan | tat-apāḥ | ekaḥ | īyate || viśvāḥ | ekasya | vi-nudaḥ | titikṣate / yaḥ | tā | akr̥ṇoḥ | prathamam | saḥ | asi | ukthyaḥ ||2.13.3||
pra-jābhyaḥ | puṣṭim | vi-bhajantaḥ | āsate / rayim-iva | pr̥ṣṭham | pra-bhavantam | ā-yate || asinvan | daṁṣṭraiḥ | pituḥ | atti | bhojanam / yaḥ | tā | akr̥ṇoḥ | prathamam | saḥ | asi | ukthyaḥ ||2.13.4||
adha | akr̥ṇoḥ | pr̥thivīm | sam-dr̥śe | dive / yaḥ | dhautīnām | ahi-han | ariṇak | pathaḥ || tam | tvā | stomebhiḥ | uda-bhiḥ | na | vājinam / devam | devāḥ | ajanan | saḥ | asi | ukthyaḥ ||2.13.5||
yaḥ | bhojanam | ca | dayase | ca | vardhanam / ārdrāt | ā | śuṣkam | madhu-mat | dudohitha || saḥ | śeva-dhim | ni | dadhiṣe | vivasvati / viśvasya | ekaḥ | īśiṣe | saḥ | asi | ukthyaḥ ||2.13.6||
yaḥ | puṣpiṇīḥ | ca | pra-svaḥ | ca | dharmaṇā / adhi | dāne | vi | avanīḥ | adhārayaḥ || yaḥ | ca | asamāḥ | ajanaḥ | didyutaḥ | divaḥ / uruḥ | ūrvān | abhitaḥ | saḥ | asi | ukthyaḥ ||2.13.7||
yaḥ | nārmaram | saha-vasum | ni-hantave / pr̥kṣāya | ca | dāsa-veśāya | ca | avahaḥ || ūrjayantyāḥ | apari-viṣṭam | āsyam / uta | eva | adya | puru-kr̥t | saḥ | asi | ukthyaḥ ||2.13.8||
śatam | vā | yasya | daśa | sākam | ā | adyaḥ / ekasya | śruṣṭau | yat | ha | codam | āvitha || arajjau | dasyūn | sam | unap | dabhītaye / supra-avyaḥ | abhavaḥ | saḥ | asi | ukthyaḥ ||2.13.9||
viśvā | it | anu | rodhanāḥ | asya | pauṁsyam / daduḥ | asmai | dadhire | kr̥tnave | dhanam || ṣaṭ | astabhnāḥ | vi-stiraḥ | pañca | sam-dr̥śaḥ / pari | paraḥ | abhavaḥ | saḥ | asi | ukthyaḥ ||2.13.10||
su-pravācanam | tava | vīra | vīryam / yat | ekena | kratunā | vindase | vasu || jātū-sthirasya | pra | vayaḥ | sahasvataḥ / yā | cakartha | saḥ | indra | viśvā | asi | ukthyaḥ ||2.13.11||
aramayaḥ | sara-apasaḥ | tarāya | kam / turvītaye | ca | vayyāya | ca | srutim || nīcā | santam | ut | anayaḥ | parā-vr̥jam / pra | andham | śroṇam | śravayan | saḥ | asi | ukthyaḥ ||2.13.12||
asmabhyam | tat | vaso iti | dānāya | rādhaḥ / sam | arthayasva | bahu | te | vasavyam || indra | yat | citram | śravasyāḥ | anu | dyūn / br̥hat | vadema | vidathe | su-vīrāḥ ||2.13.13||

adhvaryavaḥ | bharata | indrāya | somam / ā | amatrebhiḥ | siñcata | madyam | andhaḥ || kāmī | hi | vīraḥ | sadam | asya | pītim / juhota | vr̥ṣṇe | tat | it | eṣaḥ | vaṣṭi ||2.14.1||
adhvaryavaḥ | yaḥ | apaḥ | vavri-vāṁsam / vr̥tram | jaghāna | aśanyā-iva | vr̥kṣam || tasmai | etam | bharata | tat-vaśāya / eṣaḥ | indraḥ | arhati | pītim | asya ||2.14.2||
adhvaryavaḥ | yaḥ | dr̥bhīkam | jaghāna / yaḥ | gāḥ | ut-ājat | apa | hi | valam | variti vaḥ || tasmai | etam | antarikṣe | na | vātam / indram | somaiḥ | ā | ūrṇuta | jūḥ | na | vastraiḥ ||2.14.3||
adhvaryavaḥ | yaḥ | uraṇam | jaghāna / nava | cakhvāṁsam | navatim | ca | bāhūn || yaḥ | arbudam | ava | nīcā | babādhe / tam | indram | somasya | bhr̥the | hinota ||2.14.4||
adhvaryavaḥ | yaḥ | su | aśnam | jaghāna / yaḥ | śuṣṇam | aśuṣam | yaḥ | vi-aṁsam || yaḥ | piprum | namucim | yaḥ | rudhi-krām / tasmai | indrāya | andhasaḥ | juhota ||2.14.5||
adhvaryavaḥ | yaḥ | śatam | śambarasya / puraḥ | bibheda | aśmanā-iva | pūrvīḥ || yaḥ | varcinaḥ | śatam | indraḥ | sahasram / apa-avapat | bharata | somam | asmai ||2.14.6||
adhvaryavaḥ | yaḥ | śatam | ā | sahasram / bhūmyāḥ | upa-sthe | avapat | jaghanvān || kutsasya | āyoḥ | atithi-gvasya | vīrān / ni | avr̥ṇak | bharata | somam | asmai ||2.14.7||
adhvaryavaḥ | yat | naraḥ | kāmayādhve / śruṣṭī | vahantaḥ | naśatha | tat | indre || gabhasti-pūtam | bharata | śrutāya / indrāya | somam | yajyavaḥ | juhota ||2.14.8||
adhvaryavaḥ | kartana | śruṣṭim | asmai / vane | ni-pūtam | vane | ut | nayadhvam || juṣāṇaḥ | hastyam | abhi | vāvaśe | vaḥ / indrāya | somam | madiram | juhota ||2.14.9||
adhvaryavaḥ | payasā | ūdhaḥ | yathā | goḥ / somebhiḥ | īm | pr̥ṇata | bhojam | indram || veda | aham | asya | ni-bhr̥tam | me | etat / ditsantam | bhūyaḥ | yajataḥ | ciketa ||2.14.10||
adhvaryavaḥ | yaḥ | divyasya | vasvaḥ / yaḥ | pārthivasya | kṣamyasya | rājā || tam | ūrdaram | na | pr̥ṇata | yavena / indram | somebhiḥ | tat | apaḥ | vaḥ | astu ||2.14.11||
asmabhyam | tat | vaso iti | dānāya | rādhaḥ / sam | arthayasva | bahu | te | vasavyam || indra | yat | citram | śravasyāḥ | anu | dyūn / br̥hat | vadema | vidathe | su-vīrāḥ ||2.14.12||

pra | gha | nu | asya | mahataḥ | mahāni / satyā | satyasya | karaṇāni | vocam || tri-kadrukeṣu | apibat | sutasya / asya | made | ahim | indraḥ | jaghāna ||2.15.1||
avaṁśe | dyām | astabhāyat | br̥hantam / ā | rodasī iti | apr̥ṇat | antarikṣam || saḥ | dhārayat | pr̥thivīm | paprathat | ca / somasya | tā | made | indraḥ | cakāra ||2.15.2||
sadma-iva | prācaḥ | vi | mimāya | mānaiḥ / vajreṇa | khāni | atr̥ṇat | nadīnām || vr̥thā | asr̥jat | pathi-bhiḥ | dīrgha-yāthaiḥ / somasya | tā | made | indraḥ | cakāra ||2.15.3||
saḥ | pra-voḷhr̥̄n | pari-gatya | dabhīteḥ / viśvam | adhāk | āyudham | iddhe | agnau || sam | gobhiḥ | aśvaiḥ | asr̥jat | rathebhiḥ / somasya | tā | made | indraḥ | cakāra ||2.15.4||
saḥ | īm | mahīm | dhunim | etoḥ | aramṇāt / saḥ | asnātr̥̄n | apārayat | svasti || te | ut-snāya | rayim | abhi | pra | tasthuḥ / somasya | tā | made | indraḥ | cakāra ||2.15.5||
saḥ | udañcam | sindhum | ariṇāt | mahi-tvā / vajreṇa | anaḥ | uṣasaḥ | sam | pipeṣa || ajavasaḥ | javinībhiḥ | vi-vr̥ścan / somasya | tā | made | indraḥ | cakāra ||2.15.6||
saḥ | vidvān | apa-goham | kanīnām | āviḥ | bhavan | ut | atiṣṭhat | parā-vr̥k || prati | śroṇaḥ | sthāt | vi | anak | acaṣṭa / somasya | tā | made | indraḥ | cakāra ||2.15.7||
bhinat | valam | aṅgiraḥ-bhiḥ | gr̥ṇānaḥ / vi | parvatasya | dr̥ṁhitāni | airat || riṇak | rodhāṁsi | kr̥trimāṇi | eṣām / somasya | tā | made | indraḥ | cakāra ||2.15.8||
svapnena | abhi-upya | cumurim | dhunim | ca / jaghantha | dasyum | pra | dabhītim | āvaḥ || rambhī | cit | atra | vivide | hiraṇyam / somasya | tā | made | indraḥ | cakāra ||2.15.9||
nūnam | sā | te | prati | varam | jaritre / duhīyat | indra | dakṣiṇā | maghonī || śikṣa | stotr̥-bhyaḥ | mā | ati | dhak | bhagaḥ | naḥ / br̥hat | vadema | vidathe | su-vīrāḥ ||2.15.10||

pra | vaḥ | satām | jyeṣṭha-tamāya | su-stutim / agnau-iva | sam-idhāne | haviḥ | bhare || indram | ajuryam | jarayantam | ukṣitam / sanāt | yuvānam | avase | havāmahe ||2.16.1||
yasmāt | indrāt | br̥hataḥ | kim | cana | īm | r̥te / viśvāni | asmin | sam-bhr̥tā | adhi | vīryā || jaṭhare | somam | tanvi | sahaḥ | mahaḥ / haste | vajram | bharati | śīrṣaṇi | kratum ||2.16.2||
na | kṣoṇībhyām | pari-bhve | te | indriyam / na | samudraiḥ | parvataiḥ | indra | te | rathaḥ || na | te | vajram | anu | aśnoti | kaḥ | cana / yat | āśu-bhiḥ | patasi | yojanā | puru ||2.16.3||
viśve | hi | asmai | yajatāya | dhr̥ṣṇave / kratum | bharanti | vr̥ṣabhāya | saścate || vr̥ṣā | yajasva | haviṣā | viduḥ-taraḥ / piba | indra | somam | vr̥ṣabheṇa | bhānunā ||2.16.4||
vr̥ṣṇaḥ | kośaḥ | pavate | madhvaḥ | ūrmiḥ / vr̥ṣabha-annāya | vr̥ṣabhāya | pātave || vr̥ṣaṇā | adhvaryū iti | vr̥ṣabhāsaḥ | adrayaḥ / vr̥ṣaṇam | somam | vr̥ṣabhāya | susvati ||2.16.5||
vr̥ṣā | te | vajraḥ | uta | te | vr̥ṣā | rathaḥ / vr̥ṣaṇā | harī iti | vr̥ṣabhāṇi | āyudhā || vr̥ṣṇaḥ | madasya | vr̥ṣabha | tvam | īśiṣe / indra | somasya | vr̥ṣabhasya | tr̥pṇuhi ||2.16.6||
pra | te | nāvam | na | samane | vacasyuvam / brahmaṇā | yāmi | savaneṣu | dadhr̥ṣiḥ || kuvit | naḥ | asya | vacasaḥ | ni-bodhiṣat / indram | utsam | na | vasunaḥ | sicāmahe ||2.16.7||
purā | sam-bādhāt | abhi | ā | vavr̥tsva | naḥ / dhenuḥ | na | vatsam | yavasasya | pipyuṣī || sakr̥t | su | te | sumati-bhiḥ | śatakrato iti śata-krato / sam | patnībhiḥ | na | vr̥ṣaṇaḥ | nasīmahi ||2.16.8||
nūnam | sā | te | prati | varam | jaritre / duhīyat | indra | dakṣiṇā | maghonī || śikṣa | stotr̥-bhyaḥ | mā | ati | dhak | bhagaḥ | naḥ / br̥hat | vadema | vidathe | su-vīrāḥ ||2.16.9||

tat | asmai | navyam | aṅgirasvat | arcata / śuṣmāḥ | yat | asya | pratna-thā | ut-īrate || viśvā | yat | gotrā | sahasā | pari-vr̥tā / made | somasya | dr̥ṁhitāni | airayat ||2.17.1||
saḥ | bhūtu | yaḥ | ha | prathamāya | dhāyase / ojaḥ | mimānaḥ | mahimānam | ā | atirat || śūraḥ | yaḥ | yut-su | tanvam | pari-vyata / śīrṣaṇi | dyām | mahinā | prati | amuñcata ||2.17.2||
adha | akr̥ṇoḥ | prathamam | vīryam | mahat / yat | asya | agre | brahmaṇā | śuṣmam | airayaḥ || rathe-sthena | hari-aśvena | vi-cyutāḥ / pra | jīrayaḥ | sisrate | sadhryak | pr̥thak ||2.17.3||
adha | yaḥ | viśvā | bhuvanā | abhi | majmanā / īśāna-kr̥t | pra-vayāḥ | abhi | avardhata || āt | rodasī iti | jyotiṣā | vahniḥ | ā | atanot / sīvyan | tamāṁsi | dudhitā | sam | avyayat ||2.17.4||
saḥ | prācīnān | parvatān | dr̥ṁhat | ojasā / adharācīnam | akr̥ṇot | apām | apaḥ || adhārayat | pr̥thivīm | viśva-dhāyasam / astabhnāt | māyayā | dyām | ava-srasaḥ ||2.17.5||
saḥ | asmai | aram | bāhu-bhyām | yam | pitā | akr̥ṇot / viśvasmāt | ā | januṣaḥ | vedasaḥ | pari || yena | pr̥thivyām | ni | krivim | śayadhyai / vajreṇa | hatvī | avr̥ṇak | tuvi-svaniḥ ||2.17.6||
amājūḥ-iva | pitroḥ | sacā | satī / samānāt | ā | sadasaḥ | tvām | iye | bhagam || kr̥dhi | pra-ketam | upa | māsi | ā | bhara / daddhi | bhāgam | tanvaḥ | yena | mamahaḥ ||2.17.7||
bhojam | tvām | indra | vayam | huvema / dadiḥ | tvam | indra | apāṁsi | vājān || aviḍḍhi | indra | citrayā | naḥ | ūtī / kr̥dhi | vr̥ṣan | indra | vasyasaḥ | naḥ ||2.17.8||
nūnam | sā | te | prati | varam | jaritre / duhīyat | indra | dakṣiṇā | maghonī || śikṣa | stotr̥-bhyaḥ | mā | ati | dhak | bhagaḥ | naḥ / br̥hat | vadema | vidathe | su-vīrāḥ ||2.17.9||

prātariti | rathaḥ | navaḥ | yoji | sasniḥ / catuḥ-yugaḥ | tri-kaśaḥ | sapta-raśmiḥ || daśa-aritraḥ | manuṣyaḥ | svaḥ-sāḥ / saḥ | iṣṭi-bhiḥ | mati-bhiḥ | raṁhyaḥ | bhūt ||2.18.1||
saḥ | asmai | aram | prathamam | saḥ | dvitīyam / uto iti | tr̥tīyam | manuṣaḥ | saḥ | hotā || anyasyāḥ | garbham | anye | ūm̐ iti | jananta / saḥ | anyebhiḥ | sacate | jenyaḥ | vr̥ṣā ||2.18.2||
harī iti | nu | kam | rathe | indrasya | yojam / ā-yai | su-uktena | vacasā | navena || mo iti | su | tvām | atra | bahavaḥ | hi | viprāḥ / ni | rīraman | yajamānāsaḥ | anye ||2.18.3||
ā | dvābhyām | hari-bhyām | indra | yāhi / ā | catuḥ-bhiḥ | ā | ṣaṭ-bhiḥ | hūyamānaḥ || ā | aṣṭābhiḥ | daśa-bhiḥ | soma-peyam / ayam | sutaḥ | su-makha | mā | mr̥dhaḥ | kariti kaḥ ||2.18.4||
ā | viṁśatyā | triṁśatā | yāhi | arvāṅ / ā | catvāriṁśatā | hari-bhiḥ | yujānaḥ || ā | pañcāśatā | su-rathebhiḥ | indra / ā | ṣaṣṭyā | saptatyā | soma-peyam ||2.18.5||
ā | aśītyā | navatyā | yāhi | arvāṅ / ā | śatena | hari-bhiḥ | uhyamānaḥ || ayam | hi | te | śuna-hotreṣu | somaḥ / indra / tvā-yā | pari-siktaḥ | madāya ||2.18.6||
mama | brahma | indra | yāhi | accha / viśvā | harī iti | dhuri | dhiṣva | rathasya || puru-trā | hi | vi-havyaḥ | babhūtha / asmin | śūra | savane | mādayasva ||2.18.7||
na | me | indreṇa | sakhyam | vi | yoṣat / asmabhyam | asya | dakṣiṇā | duhīta || upa | jyeṣṭhe | varūthe | gabhastau / prāye-prāye | jigīvāṁsaḥ | syāma ||2.18.8||
nūnam | sā | te | prati | varam | jaritre / duhīyat | indra | dakṣiṇā | maghonī || śikṣa | stotr̥-bhyaḥ | mā | ati | dhak | bhagaḥ | naḥ / br̥hat | vadema | vidathe | su-vīrāḥ ||2.18.9||

apāyi | asya | andhasaḥ | madāya / manīṣiṇaḥ | suvānasya | prayasaḥ || yasmin | indraḥ | pra-divi | vavr̥dhānaḥ / okaḥ | dadhe | brahmaṇyantaḥ | ca | naraḥ ||2.19.1||
asya | mandānaḥ | madhvaḥ | vajra-hastaḥ / ahim | indraḥ | arṇaḥ-vr̥tam | vi | vr̥ścat || pra | yat | vayaḥ | na | svasarāṇi | accha / prayāṁsi | ca | nadīnām | cakramanta ||2.19.2||
saḥ | māhinaḥ | indraḥ | arṇaḥ | apām / pra | airayat | ahi-hā | accha | samudram || ajanayat | sūryam | vidat | gāḥ / aktunā | ahnām | vayunāni | sādhat ||2.19.3||
saḥ | apratīni | manave | purūṇi / indraḥ | dāśat | dāśuṣe | hanti | vr̥tram || sadyaḥ | yaḥ | nr̥-bhyaḥ | atasāyyaḥ | bhūt / paspr̥dhānebhyaḥ | sūryasya | sātau ||2.19.4||
saḥ | sunvate | indraḥ | sūryam / ā | devaḥ | riṇak | martyāya | stavān || ā | yat | rayim | guhat-avadyam | asmai / bharat | aṁśam | na | etaśaḥ | daśasyan ||2.19.5||
saḥ | randhayat | sa-divaḥ | sārathaye / śuṣṇam | aśuṣam | kuyavam | kutsāya || divaḥ-dāsāya | navatim | ca | nava / indraḥ | puraḥ | vi | airat | śambarasya ||2.19.6||
eva | te | indra | ucatham | ahema / śravasyā | na | tmanā | vājayantaḥ || aśyāma | tat | sāptam | āśuṣāṇāḥ / nanamaḥ | vadhaḥ | adevasya | pīyoḥ ||2.19.7||
eva | te | gr̥tsa-madāḥ | śūra | manma / avasyavaḥ | na | vayunāni | takṣuḥ || brahmaṇyantaḥ | indra | te | navīyaḥ / iṣam | ūrjam | su-kṣitim | sumnam | aśyuḥ ||2.19.8||
nūnam | sā | te | prati | varam | jaritre / duhīyat | indra | dakṣiṇā | maghonī || śikṣa | stotr̥-bhyaḥ | mā | ati | dhak | bhagaḥ | naḥ / br̥hat | vadema | vidathe | su-vīrāḥ ||2.19.9||

vayam | te | vayaḥ | indra | viddhi | su | naḥ / pra | bharāmahe | vāja-yuḥ | na | ratham || vipanyavaḥ | dīdhyataḥ | manīṣā / sumnam | iyakṣantaḥ | tvā-vataḥ | nr̥̄n ||2.20.1||
tvam | naḥ | indra | tvābhiḥ | ūtī / tvā-yataḥ | abhiṣṭi-pā | asi | janān || tvam | inaḥ | dāśuṣaḥ | varūtā / itthā-dhīḥ | abhi | yaḥ | nakṣati | tvā ||2.20.2||
saḥ | naḥ | yuvā | indraḥ | johūtraḥ | sakhā / śivaḥ | narām | astu | pātā || yaḥ | śaṁsantam | yaḥ | śaśamānam | ūtī / pacantam | ca | stuvantam | ca | pra-neṣat ||2.20.3||
tam | ūm̐ iti | stuṣe | indram | tam | gr̥ṇīṣe / yasmin | purā | vavr̥dhuḥ | śāśaduḥ | ca || saḥ | vasvaḥ | kāmam | pīparat | iyānaḥ / brahmaṇyataḥ | nūtanasya | āyoḥ ||2.20.4||
saḥ | aṅgirasām | ucathā | jujuṣvān / brahma | tūtot | indraḥ | gātum | iṣṇan || muṣṇan | uṣasaḥ | sūryeṇa | stavān / aśnasya | cit | śiśnathat | pūrvyāṇi ||2.20.5||
saḥ | ha | śrutaḥ | indraḥ | nāma | devaḥ / ūrdhvaḥ | bhuvat | manuṣe | dasma-tamaḥ || ava | priyam | arśasānasya | sahvān / śiraḥ | bharat | dāsasya | svadhā-vān ||2.20.6||
saḥ | vr̥tra-hā | indraḥ | kr̥ṣṇa-yonīḥ / puram-daraḥ | dāsīḥ | airayat | vi || ajanayat | manave | kṣām | apaḥ | ca / satrā | śaṁsam | yajamānasya | tūtot ||2.20.7||
tasmai | tavasyam | anu | dāyi | satrā / indrāya | devebhiḥ | arṇa-sātau || prati | yat | asya | vajram | bāhvoḥ | dhuḥ / hatvī | dasyūn | puraḥ | āyasīḥ | ni | tārīt ||2.20.8||
nūnam | sā | te | prati | varam | jaritre / duhīyat | indra | dakṣiṇā | maghonī || śikṣa | stotr̥-bhyaḥ | mā | ati | dhak | bhagaḥ | naḥ / br̥hat | vadema | vidathe | su-vīrāḥ ||2.20.9||

viśva-jite | dhana-jite | svaḥ-jite / satrā-jite | nr̥-jite | urvarā-jite || aśva-jite | go-jite | ap-jite | bhara / indrāya | somam | yajatāya | haryatam ||2.21.1||
abhi-bhuve | abhi-bhaṅgāya | vanvate / aṣāḷhāya | sahamānāya | vedhase || tuvi-graye | vahnaye | dustarītave / satrā-sahe | namaḥ | indrāya | vocata ||2.21.2||
satrā-sahaḥ | jana-bhakṣaḥ | janam-sahaḥ / cyavanaḥ | yudhmaḥ | anu | joṣam | ukṣitaḥ || vr̥tam-cayaḥ | sahuriḥ | vikṣu | āritaḥ / indrasya | vocam | pra | kr̥tāni | vīryā ||2.21.3||
ananu-daḥ | vr̥ṣabhaḥ | dodhataḥ | vadhaḥ / gambhīraḥ | r̥ṣvaḥ | asamaṣṭa-kāvyaḥ || radhra-codaḥ | śnathanaḥ | vīḷitaḥ | pr̥thuḥ / indraḥ | su-yajñaḥ | uṣasaḥ | svaḥ | janat ||2.21.4||
yajñena | gātum | ap-turaḥ | vividrire / dhiyaḥ | hinvānāḥ | uśijaḥ | manīṣiṇaḥ || abhi-svarā | ni-sadā | gāḥ | avasyavaḥ / indre | hinvānāḥ | draviṇāni | āśata ||2.21.5||
indra | śreṣṭhāni | draviṇāni | dhehi / cittim | dakṣasya | subhaga-tvam | asme iti || poṣam | rayīṇām | ariṣṭim | tanūnām / svādmānam | vācaḥ | sudina-tvam | ahnām ||2.21.6||

tri-kadrukeṣu | mahiṣaḥ | yava-āśiram | tuvi-śuṣmaḥ / tr̥pat | somam | apibat / viṣṇunā | sutam | yathā | avaśat || saḥ | īm | mamāda | mahi | karma | kartave | mahām | urum / saḥ | enam | saścat | devaḥ | devam | satyam | indram | satyaḥ | induḥ ||2.22.1||
adha | tviṣi-mān | abhi | ojasā | krivim | yudhā | abhavat / ā | rodasī iti | apr̥ṇat | asya | majmanā | pra | vavr̥dhe || adhatta | anyam | jaṭhare | pra | īm | aricyata / saḥ | enam | saścat | devaḥ | devam | satyam | indram | satyaḥ | induḥ ||2.22.2||
sākam | jātaḥ | kratunā | sākam | ojasā | vavakṣitha / sākam | vr̥ddhaḥ | vīryaiḥ | sasahiḥ | mr̥dhaḥ | vi-carṣaṇiḥ || dātā | rādhaḥ | stuvate | kāmyam | vasu / saḥ | enam | saścat | devaḥ | devam | satyam | indram | satyaḥ | induḥ ||2.22.3||
tava | tyat | naryam | nr̥to iti | apaḥ | indra / prathamam | pūrvyam | divi | pra-vācyam | kr̥tam || yat | devasya | śavasā | pra | ariṇāḥ | asum | riṇan | apaḥ || bhuvat | viśvam | abhi | adevam | ojasā / vidāt | ūrjam | śata-kratuḥ | vidāt | iṣam ||2.22.4||

gaṇānām | tvā | gaṇa-patim | havāmahe / kavim | kavīnām | upamaśravaḥ-tamam || jyeṣṭha-rājam | brahmaṇām | brahmaṇaḥ | pate / ā | naḥ | śr̥ṇvan | ūti-bhiḥ | sīda | sadanam ||2.23.1||
devāḥ | cit | te | asurya | pra-cetasaḥ / br̥haspate | yajñiyam | bhāgam | ānaśuḥ || usrāḥ-iva | sūryaḥ | jyotiṣā | mahaḥ / viśveṣām | it | janitā | brahmaṇām | asi ||2.23.2||
ā | vi-bādhya | pari-rapaḥ | tamāṁsi | ca / jyotiṣmantam | ratham | r̥tasya | tiṣṭhasi || br̥haspate | bhīmam | amitra-dambhanam / rakṣaḥ-hanam | gotra-bhidam | svaḥ-vidam ||2.23.3||
sunīti-bhiḥ | nayasi | trāyase | janam / yaḥ | tubhyam | dāśāt | na | tam | aṁhaḥ | aśnavat || brahma-dviṣaḥ | tapanaḥ | manyu-mīḥ | asi / br̥haspate | mahi | tat | te | mahi-tvanam ||2.23.4||
na | tam | aṁhaḥ | na | duḥ-itam | kutaḥ | cana / na | arātayaḥ | titiruḥ | na | dvayāvinaḥ || viśvāḥ | it | asmāt | dhvarasaḥ | vi | bādhase / yam | su-gopāḥ | rakṣasi | brahmaṇaḥ | pate ||2.23.5||
tvam | naḥ | gopāḥ | pathi-kr̥t | vi-cakṣaṇaḥ / tava | vratāya | mati-bhiḥ | jarāmahe || br̥haspate | yaḥ | naḥ | abhi | hvaraḥ | dadhe | svā | tam | marmartu | ducchunā | harasvatī ||2.23.6||
uta | vā | yaḥ | naḥ | marcayāt | anāgasaḥ / arātī-vā | martaḥ | sānukaḥ | vr̥kaḥ || br̥haspate | apa | tam | vartaya | pathaḥ / su-gam | naḥ | asyai | deva-vītaye | kr̥dhi ||2.23.7||
trātāram | tvā | tanūnām | havāmahe / ava-spartaḥ | adhi-vaktāram | asma-yum || br̥haspate | deva-nidaḥ | ni | barhaya / mā | duḥ-evāḥ | ut-taram | sumnam | ut | naśan ||2.23.8||
tvayā | vayam | su-vr̥dhā | brahmaṇaḥ | pate / spārhā | vasu | manuṣyā | ā | dadīmahi || yāḥ | naḥ | dūre | taḷitaḥ | yāḥ | arātayaḥ / abhi | santi | jambhaya | tāḥ | anapnasaḥ ||2.23.9||
tvayā | vayam | ut-tamam | dhīmahe | vayaḥ / br̥haspate | papriṇā | sasninā | yujā || mā | naḥ | duḥ-śaṁsaḥ | abhi-dipsuḥ | īśata / pra | su-śaṁsāḥ | mati-bhiḥ | tāriṣīmahi ||2.23.10||
ananu-daḥ | vr̥ṣabhaḥ | jagmiḥ | ā-havam / niḥ-taptā | śatrum | pr̥tanāsu | sasahiḥ || asi | satyaḥ | r̥ṇa-yāḥ | brahmaṇaḥ | pate / ugrasya | cit | damitā | vīḷu-harṣiṇaḥ ||2.23.11||
adevena | manasā | yaḥ | riṣaṇyati / śāsām | ugraḥ | mayamānaḥ | jighāṁsati || br̥haspate | mā | praṇak | tasya | naḥ | vadhaḥ / ni | karma | manyum | duḥ-evasya | śardhataḥ ||2.23.12||
bhareṣu | havyaḥ | namasā | upa-sadyaḥ / gantā | vājeṣu | sanitā | dhanam-dhanam || viśvāḥ | it | aryaḥ | abhi-dipsvaḥ | mr̥dhaḥ / br̥haspatiḥ | vi | vavarha | rathān-iva ||2.23.13||
tejiṣṭhayā | tapanī | rakṣasaḥ | tapa / ye | tvā | nide | dadhire | dr̥ṣṭa-vīryam || āviḥ | tat | kr̥ṣva | yat | asat | te | ukthyam / br̥haspate | vi | pari-rapaḥ | ardaya ||2.23.14||
br̥haspate | ati | yat | aryaḥ | arhāt / dyu-mat | vi-bhāti | kratu-mat | janeṣu || yat | dīdayat | śavasā | r̥ta-prajāta / tat | asmāsu | draviṇam | dhehi | citram ||2.23.15||
mā | naḥ | stenebhyaḥ | ye | abhi | druhaḥ | pade / nirāmiṇaḥ | ripavaḥ | anneṣu | jagr̥dhuḥ || ā | devānām | ohate | vi | vrayaḥ | hr̥di / br̥haspate | na | paraḥ | sāmnaḥ | viduḥ ||2.23.16||
viśvebhyaḥ | hi | tvā | bhuvanebhyaḥ | pari / tvaṣṭā | ajanat | sāmnaḥ-sāmnaḥ | kaviḥ || saḥ | r̥ṇa-cit | r̥ṇa-yāḥ | brahmaṇaḥ | patiḥ / druhaḥ | hantā | mahaḥ | r̥tasya | dhartari ||2.23.17||
tava | śriye | vi | ajihīta | parvataḥ / gavām | gotram | ut-asr̥jaḥ | yat | aṅgiraḥ || indreṇa | yujā | tamasā | pari-vr̥tam / br̥haspate | niḥ | apām | aubjaḥ | arṇavam ||2.23.18||
brahmaṇaḥ | pate | tvam | asya | yantā / su-uktasya | bodhi | tanayam | ca | jinva || viśvam | tat | bhadram | yat | avanti | devāḥ / br̥hat | vadema | vidathe | su-vīrāḥ ||2.23.19||

saḥ | imām | aviḍḍhi | pra-bhr̥tim | yaḥ | īśiṣe / ayā | vidhema | navayā | mahā | girā || yathā | naḥ | mīḍhvān | stavate | sakhā | tava / br̥haspate | sīsadhaḥ | saḥ | uta | naḥ | matim ||2.24.1||
yaḥ | nantvāni | anamat | ni | ojasā | uta / adardaḥ | manyunā | śambarāṇi | vi || pra | acyavayat | acyutā | brahmaṇaḥ | patiḥ / ā | ca | aviśat | vasu-mantam | vi | parvatam ||2.24.2||
tat | devānām | deva-tamāya | kartvam / aśrathnan | dr̥ḷhā | avradanta | vīḷitā || ut | gāḥ | ājat | abhinat | brahmaṇā | valam / agūhat | tamaḥ | vi | acakṣayat | sva1riti svaḥ ||2.24.3||
aśma-āsyam | avatam | brahmaṇaḥ | patiḥ / madhu-dhāram | abhi | yam | ojasā | atr̥ṇat || tam | eva | viśve | papire | svaḥ-dr̥śaḥ / bahu | sākam | sisicuḥ | utsam | udriṇam ||2.24.4||
sanā | tā | kā | cit | bhuvanā | bhavītvā / māt-bhiḥ | śarat-bhiḥ | duraḥ | varanta | vaḥ || ayatantā | carataḥ | anyat-anyat | it / yā | cakāra | vayunā | brahmaṇaḥ | patiḥ ||2.24.5||
abhi-nakṣantaḥ | abhi | ye | tam | ānaśuḥ / ni-dhim | paṇīnām | paramam | guhā | hitam || te | vidvāṁsaḥ | prati-cakṣya | anr̥tā | punaḥ / yataḥ | ūm̐ iti | āyan | tat | ut | īyuḥ | ā-viśam ||2.24.6||
r̥ta-vānaḥ | prati-cakṣya | anr̥tā | punaḥ / ā | ataḥ | ā | tasthuḥ | kavayaḥ | mahaḥ | pathaḥ || te | bāhu-bhyām | dhamitam | agnim | aśmani / nakiḥ | saḥ | asti | araṇaḥ | juhuḥ | hi | tam ||2.24.7||
r̥ta-jyena | kṣipreṇa | brahmaṇaḥ | patiḥ / yatra | vaṣṭi | pra | tat | aśnoti | dhanvanā || tasya | sādhvīḥ | iṣavaḥ | yābhiḥ | asyati / nr̥-cakṣasaḥ | dr̥śaye | karṇa-yonayaḥ ||2.24.8||
saḥ | sam-nayaḥ | saḥ | vi-nayaḥ | puraḥ-hitaḥ / saḥ | su-stutaḥ | saḥ | yudhi | brahmaṇaḥ | patiḥ || cākṣmaḥ | yat | vājam | bharate | matī | dhanā / āt | it | sūryaḥ | tapati | tapyatuḥ | vr̥thā ||2.24.9||
vi-bhu | pra-bhu | prathamam | mehanā-vataḥ / br̥haspateḥ | su-vidatrāṇi | rādhyā || imā | sātāni | venyasya | vājinaḥ / yena | janāḥ | ubhaye | bhuñjate | viśaḥ ||2.24.10||
yaḥ | avare | vr̥jane | viśva-thā | vi-bhuḥ / mahām | ūm̐ iti | raṇvaḥ | śavasā | vavakṣitha || saḥ | devaḥ | devān | prati | paprathe | pr̥thu / viśvā | it | ūm̐ iti | tā | pari-bhūḥ | brahmaṇaḥ | patiḥ ||2.24.11||
viśvam | satyam | magha-vānā | yuvoḥ | it / āpaḥ | cana | pra | minanti | vratam | vām || accha | indrābrahmaṇaspatī iti | haviḥ | naḥ / annam | yujā-iva | vājinā | jigātam ||2.24.12||
uta | āśiṣṭhāḥ | anu | śr̥ṇvanti | vahnayaḥ / sabheyaḥ | vipraḥ | bharate | matī | dhanā || vīḷu-dveṣāḥ | anu | vaśā | r̥ṇam | ā-dadiḥ / saḥ | ha | vājī | sam-ithe | brahmaṇaḥ | patiḥ ||2.24.13||
brahmaṇaḥ | pateḥ | abhavat | yathā-vaśam / satyaḥ | manyuḥ | mahi | karma | kariṣyataḥ || yaḥ | gāḥ | ut-ājat | saḥ | dive | vi | ca | abhajat / mahī-iva | rītiḥ | śavasā | asarat | pr̥thak ||2.24.14||
brahmaṇaḥ | pate | su-yamasya | viśvahā / rāyaḥ | syāma | rathyaḥ | vayasvataḥ || vīreṣu | vīrān | upa | pr̥ṅdhi | naḥ | tvam / yat | īśānaḥ | brahmaṇā | veṣi | me | havam ||2.24.15||
brahmaṇaḥ | pate | tvam | asya | yantā / su-uktasya | bodhi | tanayam | ca | jinva || viśvam | tat | bhadram | yat | avanti | devāḥ / br̥hat | vadema | vidathe | su-vīrāḥ ||2.24.16||

indhānaḥ | agnim | vanavat | vanuṣyataḥ / kr̥ta-brahmā | śūśuvat | rāta-havyaḥ | it || jātena | jātam | ati | saḥ | pra | sarsr̥te / yam-yam | yujam | kr̥ṇute | brahmaṇaḥ | patiḥ ||2.25.1||
vīrebhiḥ | vīrān | vanavat | vanuṣyataḥ / gobhiḥ | rayim | paprathat | bodhati | tmanā || tokam | ca | tasya | tanayam | ca | vardhate / yam-yam | yujam | kr̥ṇute | brahmaṇaḥ | patiḥ ||2.25.2||
sindhuḥ | na | kṣodaḥ | śimī-vān | r̥ghāyataḥ / vr̥ṣā-iva | vadhrīn | abhi | vaṣṭi | ojasā || agneḥ-iva | pra-sitiḥ | na | aha | vartave / yam-yam | yujam | kr̥ṇute | brahmaṇaḥ | patiḥ ||2.25.3||
tasmai | arṣanti | divyāḥ | asaścataḥ / saḥ | satva-bhiḥ | prathamaḥ | goṣu | gacchati || anibhr̥ṣṭa-taviṣiḥ | hanti | ojasā / yam-yam | yujam | kr̥ṇute | brahmaṇaḥ | patiḥ ||2.25.4||
tasmai | it | viśve | dhunayanta | sindhavaḥ / acchidrā | śarma | dadhire | purūṇi || devānām | sumne | su-bhagaḥ | saḥ | edhate / yam-yam | yujam | kr̥ṇute | brahmaṇaḥ | patiḥ ||2.25.5||

r̥juḥ | it | śaṁsaḥ | vanavat | vanuṣyataḥ / deva-yan | it | adeva-yantam | abhi | asat || supra-avīḥ | it | vanavat | pr̥t-su | dustaram / yajvā | it | ayajyoḥ | vi | bhajāti | bhojanam ||2.26.1||
yajasva | vīra | pra | vihi | manāyataḥ / bhadram | manaḥ | kr̥ṇuṣva | vr̥tra-tūrye || haviḥ | kr̥ṇuṣva | su-bhagaḥ | yathā | asasi / brahmaṇaḥ | pateḥ | avaḥ | ā | vr̥ṇīmahe ||2.26.2||
saḥ | it | janena | saḥ | viśā | saḥ | janmanā / saḥ | putraiḥ | vājam | bharate | dhanā | nr̥-bhiḥ || devānām | yaḥ | pitaram | ā-vivāsati / śraddhā-manāḥ | haviṣā | brahmaṇaḥ | patim ||2.26.3||
yaḥ | asmai | havyaiḥ | ghr̥tavat-bhiḥ | avidhat / pra | tam | prācā | nayati | brahmaṇaḥ | patiḥ || uruṣyati | īm | aṁhasaḥ | rakṣati | riṣaḥ / aṁhoḥ | cit | asmai | uru-cakriḥ | adbhutaḥ ||2.26.4||

imāḥ | giraḥ | ādityebhyaḥ | ghr̥ta-snūḥ / sanāt | rāja-bhyaḥ | juhvā | juhomi || śr̥ṇotu | mitraḥ | aryamā | bhagaḥ | naḥ / tuvi-jātaḥ | varuṇaḥ | dakṣaḥ | aṁśaḥ ||2.27.1||
imam | stomam | sa-kratavaḥ | me | adya / mitraḥ | aryamā | varuṇaḥ | juṣanta || ādityāsaḥ | śucayaḥ | dhāra-pūtāḥ / avr̥jināḥ | anavadyāḥ | ariṣṭāḥ ||2.27.2||
te | ādityāsaḥ | uravaḥ | gabhīrāḥ / adabdhāsaḥ | dipsantaḥ | bhūri-akṣāḥ || antariti | paśyanti | vr̥jinā | uta | sādhu / sarvam | rāja-bhyaḥ | paramā | cit | anti ||2.27.3||
dhārayantaḥ | ādityāsaḥ | jagat | sthāḥ / devāḥ | viśvasya | bhuvanasya | gopāḥ || dīrgha-dhiyaḥ | rakṣamāṇāḥ | asuryam / r̥ta-vānaḥ | cayamānāḥ | r̥ṇāni ||2.27.4||
vidyām | ādityāḥ | avasaḥ | vaḥ | asya / yat | aryaman | bhaye | ā | cit | mayaḥ-bhu || yuṣmākam | mitrāvaruṇā | pra-nītau / pari | śvabhrā-iva | duḥ-itāni | vr̥jyām ||2.27.5||
su-gaḥ | hi | vaḥ | aryaman | mitra | panthāḥ / anr̥kṣaraḥ | varuṇa | sādhuḥ | asti || tena | ādityāḥ | adhi | vocata | naḥ / yacchata | naḥ | duḥ-parihantu | śarma ||2.27.6||
pipartu | naḥ | aditiḥ | rāja-putrā / ati | dveṣāṁsi | aryamā | su-gebhiḥ || br̥hat | mitrasya | varuṇasya | śarma / upa | syāma | puru-vīrāḥ | ariṣṭāḥ ||2.27.7||
tisraḥ | bhūmīḥ | dhārayan | trīn | uta | dyūn / trīṇi | vratā | vidathe | antaḥ | eṣām || r̥tena | ādityāḥ | mahi | vaḥ | mahi-tvam / tat | aryaman | varuṇa | mitra | cāru ||2.27.8||
trī | rocanā | divyā | dhārayanta / hiraṇyayāḥ | śucayaḥ | dhāra-pūtāḥ || asvapna-jaḥ | ani-miṣāḥ | adabdhāḥ / uru-śaṁsāḥ | r̥jave | martyāya ||2.27.9||
tvam | viśveṣām | varuṇa | asi | rājā / ye | ca | devāḥ | asura | ye | ca | martāḥ || śatam | naḥ | rāsva | śaradaḥ | vi-cakṣe / aśyāma | āyūṁṣi | su-dhitāni | pūrvā ||2.27.10||
na | dakṣiṇā | vi | cikite | na | savyā / na | prācīnam | ādityāḥ | na | uta | paścā || pākyā | cit | vasavaḥ | dhīryā | cit / yuṣmā-nītaḥ | abhayam | jyotiḥ | aśyām ||2.27.11||
yaḥ | rāja-bhyaḥ | r̥tani-bhyaḥ | dadāśa / yam | vardhayanti | puṣṭayaḥ | ca | nityāḥ || saḥ | revān | yāti | prathamaḥ | rathena / vasu-dāvā | vidatheṣu | pra-śastaḥ ||2.27.12||
śuciḥ | apaḥ | su-yavasāḥ | adabdhaḥ / upa | kṣeti | vr̥ddha-vayāḥ | su-vīraḥ || nakiḥ | tam | ghnanti | antitaḥ | na | dūrāt / yaḥ | ādityānām | bhavati | pra-nītau ||2.27.13||
adite | mitra | varuṇa | uta | mr̥ḷa / yat | vaḥ | vayam | cakr̥ma | kat | cit | āgaḥ || uru | aśyām | abhayam | jyotiḥ | indra / mā | naḥ | dīrghāḥ | abhi | naśan | tamisrāḥ ||2.27.14||
ubhe iti | asmai | pīpayataḥ | samīcī iti sam-īcī / divaḥ | vr̥ṣṭim | su-bhagaḥ | nāma | puṣyan || ubhā | kṣayau | ā-jayan | yāti | pr̥t-su / ubhau | ardhau | bhavataḥ | sādhū iti | asmai ||2.27.15||
yāḥ | vaḥ | māyāḥ | abhi-druhe | yajatrāḥ / pāśāḥ | ādityāḥ | ripave | vi-cr̥ttāḥ || aśvī-iva | tān | ati | yeṣam | rathena / ariṣṭāḥ | urau | ā | śarman | syāma ||2.27.16||
mā | aham | maghonaḥ | varuṇa | priyasya / bhūri-dāvnaḥ | ā | vidam | śūnam | āpeḥ || mā | rāyaḥ | rājan | su-yamāt | ava | sthām / br̥hat | vadema | vidathe | su-vīrāḥ ||2.27.17||

idam | kaveḥ | ādityasya | sva-rājaḥ / viśvāni | santi | abhi | astu | mahnā || ati | yaḥ | mandraḥ | yajathāya | devaḥ / su-kīrtim | bhikṣe | varuṇasya | bhūreḥ ||2.28.1||
tava | vrate | su-bhagāsaḥ | syāma / su-ādhyaḥ | varuṇa | tustu-vāṁsaḥ || upa-ayane | uṣasām | go-matīnām / agnayaḥ | na | jaramāṇāḥ | anu | dyūn ||2.28.2||
tava | syāma | puru-vīrasya | śarman / uru-śaṁsasya | varuṇa | pranetariti pra-netaḥ || yūyam | naḥ | putrāḥ | aditeḥ | adabdhāḥ / abhi | kṣamadhvam | yujyāya | devāḥ ||2.28.3||
pra | sīm | ādityaḥ | asr̥jat | vi-dhartā / r̥tam | sindhavaḥ | varuṇasya | yanti || na | śrāmyanti | na | vi | mucanti / ete | vayaḥ | na | paptuḥ | raghu-yā | pari-jman ||2.28.4||
vi | mat | śrathaya | raśanām-iva | āgaḥ / r̥dhyāma | te | varuṇa | khām | r̥tasya || mā | tantuḥ | chedi | vayataḥ | dhiyam | me / mā | mātrā | śāri | apasaḥ | purā | r̥toḥ ||2.28.5||
apo iti | su | myakṣa | varuṇa | bhiyasam / mat | sam-rāṭ | r̥ta-vaḥ | anu | mā | gr̥bhāya || dāma-iva | vatsāt | vi | mumugdhi | aṁhaḥ / nahi | tvat | āre | ni-miṣaḥ | cana | īśe ||2.28.6||
mā | naḥ | vadhaiḥ | varuṇa | ye | te | iṣṭau / enaḥ | kr̥ṇvantam | asura | bhrīṇanti || mā | jyotiṣaḥ | pra-vasathāni | ganma / vi | su | mr̥dhaḥ | śiśrathaḥ | jīvase | naḥ ||2.28.7||
namaḥ | purā | te | varuṇa | uta | nūnam / uta | aparam | tuvi-jāta | bravāma || tve iti | hi | kam | parvate | na | śritāni / apra-cyutāni | duḥ-dabha | vratāni ||2.28.8||
parā | r̥ṇā | sāvīḥ | adha | mat-kr̥tāni / mā | aham | rājan | anya-kr̥tena | bhojam || avi-uṣṭāḥ | it | nu | bhūyasīḥ | uṣasaḥ / ā | naḥ | jīvān | varuṇa | tāsu | śādhi ||2.28.9||
yaḥ | me | rājan | yujyaḥ | vā | sakhā | vā / svapne | bhayam | bhīrave | mahyam | āha || stenaḥ | vā | yaḥ | dipsati | naḥ | vr̥kaḥ | vā / tvam | tasmāt | varuṇa | pāhi | asmān ||2.28.10||
mā | aham | maghonaḥ | varuṇa | priyasya / bhūri-dāvnaḥ | ā | vidam | śūnam | āpeḥ || mā | rāyaḥ | rājan | su-yamāt | ava | sthām / br̥hat | vadema | vidathe | su-vīrāḥ ||2.28.11||

dhr̥ta-vratāḥ | ādityāḥ | iṣirāḥ / āre | mat | karta | rahasūḥ-iva | āgaḥ || śr̥ṇvataḥ | vaḥ | varuṇa | mitra | devāḥ / bhadrasya | vidvān | avase | huve | vaḥ ||2.29.1||
yūyam | devāḥ | pra-matiḥ | yūyam | ojaḥ / yūyam | dveṣāṁsi | sanutaḥ | yuyota || abhi-kṣattāraḥ | abhi | ca | kṣamadhvam / adya | ca | naḥ | mr̥ḷayata | aparam | ca ||2.29.2||
kim | ūm̐ iti | nu | vaḥ | kr̥ṇavāma | apareṇa / kim | sanena | vasavaḥ | āpyena || yūyam | naḥ | mitrāvaruṇā | adite | ca / svastim | indrāmarutaḥ | dadhāta ||2.29.3||
haye | devāḥ | yūyam | it | āpayaḥ | stha / te | mr̥ḷata | nādhamānāya | mahyam || mā | vaḥ | rathaḥ | madhyama-vāṭ | r̥te | bhūt / mā | yuṣmāvat-su | āpiṣu | śramiṣma ||2.29.4||
pra | vaḥ | ekaḥ | mimaya | bhūri | āgaḥ / yat | mā | pitā-iva | kitavam | śaśāsa || āre | pāśāḥ | āre | aghāni | devāḥ / mā | mā | adhi | putre | vim-iva | grabhīṣṭa ||2.29.5||
arvāñcaḥ | adya | bhavata | yajatrāḥ / ā | vaḥ | hārdi | bhayamānaḥ | vyayeyam || trādhvam | naḥ | devāḥ | ni-juraḥ | vr̥kasya / trādhvam | kartāt | ava-padaḥ | yajatrāḥ ||2.29.6||
mā | aham | maghonaḥ | varuṇa | priyasya / bhūri-dāvnaḥ | ā | vidam | śūnam | āpeḥ || mā | rāyaḥ | rājan | su-yamāt | ava | sthām / br̥hat | vadema | vidathe | su-vīrāḥ ||2.29.7||

r̥tam | devāya | kr̥ṇvate | savitre / indrāya | ahi-ghne | na | ramante | āpaḥ || ahaḥ-ahaḥ | yāti | aktuḥ | apām | kiyati | ā | prathamaḥ | sargaḥ | āsām ||2.30.1||
yaḥ | vr̥trāya | sinam | atra | abhariṣyat / pra | tam | janitrī | viduṣe | uvāca || pathaḥ | radantīḥ | anu | joṣam | asmai / dive-dive | dhunayaḥ | yanti | artham ||2.30.2||
ūrdhvaḥ | hi | asthāt | adhi | antarikṣe / adha | vr̥trāya | pra | vadham | jabhāra || miham | vasānaḥ | upa | hi | īm | adudrot / tigma-āyudhaḥ | ajayat | śatrum | indraḥ ||2.30.3||
br̥haspate | tapuṣā | aśnā-iva | vidhya / vr̥ka-dvarasaḥ | asurasya | vīrān || yathā | jaghantha | dhr̥ṣatā | purā | cit / eva | jahi | śatrum | asmākam | indra ||2.30.4||
ava | kṣipa | divaḥ | aśmānam | uccā / yena | śatrum | mandasānaḥ | ni-jūrvāḥ || tokasya | sātau | tanayasya | bhūreḥ / asmān | ardham | kr̥ṇutāt | indra | gonām ||2.30.5||
pra | hi | kratum | vr̥hathaḥ | yam | vanuthaḥ / radhrasya | sthaḥ | yajamānasya | codau || indrāsomā | yuvam | asmān | aviṣṭam / asmin | bhaya-sthe | kr̥ṇutam | ūm̐ iti | lokam ||2.30.6||
na | mā | tamat | na | śramat | na | uta | tandrat / na | vocāma | mā | sunota | iti | somam || yaḥ | me | pr̥ṇāt | yaḥ | dadat | yaḥ | ni-bodhāt / yaḥ | mā | sunvantam | upa | gobhiḥ | ā | ayat ||2.30.7||
sarasvati | tvam | asmān | aviḍḍhi / marutvatī | dhr̥ṣatī | jeṣi | śatrūn || tyam | cit | śardhantam | taviṣī-yamāṇam / indraḥ | hanti | vr̥ṣabham | śaṇḍikānām ||2.30.8||
yaḥ | naḥ | sanutyaḥ | uta | vā | jighatnuḥ / abhi-khyāya | tam | tigitena | vidhya || br̥haspate | āyudhaiḥ | jeṣi | śatrūn / druhe | riṣantam | pari | dhehi | rājan ||2.30.9||
asmākebhiḥ | satva-bhiḥ | śūra | śūraiḥ / vīryā | kr̥dhi | yāni | te | kartvāni || jyok | abhūvan | anu-dhūpitāsaḥ / hatvī | teṣām | ā | bhara | naḥ | vasūni ||2.30.10||
tam | vaḥ | śardham | mārutam | sumna-yuḥ | girā / upa | bruve | namasā | daivyam | janam || yathā | rayim | sarva-vīram | naśāmahai / apatya-sācam | śrutyam | dive-dive ||2.30.11||

asmākam | mitrāvaruṇā | avatam | ratham / ādityaiḥ | rudraiḥ | vasu-bhiḥ | sacā-bhuvā || pra | yat | vayaḥ | na | paptan | vasmanaḥ | pari / śravasyavaḥ | hr̥ṣī-vantaḥ | vana-sadaḥ ||2.31.1||
adha | sma | naḥ | ut | avata | sa-joṣasaḥ / ratham | devāsaḥ | abhi | vikṣu | vāja-yum || yat | āśavaḥ | padyābhiḥ | titrataḥ | rajaḥ / pr̥thivyāḥ | sānau | jaṅghananta | pāṇi-bhiḥ ||2.31.2||
uta | syaḥ | naḥ | indraḥ | viśva-carṣaṇiḥ / divaḥ | śardhena | mārutena | su-kratuḥ || anu | nu | sthāti | avr̥kābhiḥ | ūti-bhiḥ / ratham | mahe | sanaye | vāja-sātaye ||2.31.3||
uta | syaḥ | devaḥ | bhuvanasya | sakṣaṇiḥ / tvaṣṭā | gnābhiḥ | sa-joṣāḥ | jūjuvat | ratham || iḷā | bhagaḥ | br̥hat-divā | uta | rodasī iti / pūṣā | puram-dhiḥ | aśvinau | adha | patī iti ||2.31.4||
uta | tye iti | devī iti | subhage iti su-bhage | mithu-dr̥śā / uṣasānaktā | jagatām | api-juvā || stuṣe | yat | vām | pr̥thivi | navyasā | vacaḥ / sthātuḥ | ca | vayaḥ | tri-vayāḥ | upa-stire ||2.31.5||
uta | vaḥ | śaṁsam | uśijām-iva | śmasi / ahiḥ | budhnyaḥ | ajaḥ | eka-pāt | uta || tritaḥ | r̥bhukṣāḥ | savitā | canaḥ | dadhe / apām | napāt | āśu-hemā | dhiyā | śami ||2.31.6||
etā | vaḥ | vaśmi | ut-yatā | yajatrāḥ / atakṣan | āyavaḥ | navyase | sam || śravasyavaḥ | vājam | cakānāḥ / saptiḥ | na | rathyaḥ | aha | dhītim | aśyāḥ ||2.31.7||

asya | me | dyāvāpr̥thivī iti | r̥ta-yataḥ / bhūtam | avitrī iti | vacasaḥ | sisāsataḥ || yayoḥ | āyuḥ | pra-taram | te iti | idam | puraḥ / upastute ityupa-stute | vasu-yuḥ | vā | mahaḥ | dadhe ||2.32.1||
mā | naḥ | guhyāḥ | ripaḥ | āyoḥ | ahan | dabhan / mā | naḥ | ābhyaḥ | rīradhaḥ | ducchunābhyaḥ || mā | naḥ | vi | yauḥ | sakhyā | viddhi | tasya | naḥ / sumna-yatā | manasā | tat | tvā | īmahe ||2.32.2||
aheḷatā | manasā | śruṣṭim | ā | vaha / duhānām | dhenum | pipyuṣīm | asaścatam || padyābhiḥ | āśum | vacasā | ca | vājinam / tvām | hinomi | puru-hūta | viśvahā ||2.32.3||
rākām | aham | su-havām | su-stutī | huve / śr̥ṇotu | naḥ | su-bhagā | bodhatu | tmanā || sīvyatu | apaḥ | sūcyā | acchidyamānayā / dadātu | vīram | śata-dāyam | ukthyam ||2.32.4||
yāḥ | te | rāke | su-matayaḥ | su-peśasaḥ / yābhiḥ | dadāsi | dāśuṣe | vasūni || tābhiḥ | naḥ | adya | su-manāḥ | upa-āgahi / sahasra-poṣam | su-bhage | rarāṇā ||2.32.5||
sinīvāli | pr̥thu-stuke / yā | devānām | asi | svasā || juṣasva | havyam | ā-hutam / pra-jām | devi | didiḍḍhi | naḥ ||2.32.6||
yā | su-bāhuḥ | su-aṅguriḥ / su-sūmā | bahu-sūvarī || tasyai | viśpatnyai | haviḥ / sinīvālyai | juhotana ||2.32.7||
yā | guṅgūḥ | yā | sinīvālī / yā | rākā | yā | sarasvatī || indrāṇīm | ahve | ūtaye / varuṇānīm | svastaye ||2.32.8||

ā | te | pitaḥ | marutām | sumnam | etu / mā | naḥ | sūryasya | sam-dr̥śaḥ | yuyothāḥ || abhi | naḥ | vīraḥ | arvati | kṣameta / pra | jāyemahi | rudra | pra-jābhiḥ ||2.33.1||
tvā-dattebhiḥ | rudra | śam-tamebhiḥ / śatam | himāḥ | aśīya | bheṣajebhiḥ || vi | asmat | dveṣaḥ | vi-taram | vi | aṁhaḥ / vi | amīvāḥ | cātayasva | viṣūcīḥ ||2.33.2||
śreṣṭhaḥ | jātasya | rudra | śriyā | asi / tavaḥ-tamaḥ | tavasām | vajrabāho iti vajra-bāho || parṣi | naḥ | pāram | aṁhasaḥ | svasti / viśvāḥ | abhi-itīḥ | rapasaḥ | yuyodhi ||2.33.3||
mā | tvā | rudra | cukrudhāma | namaḥ-bhiḥ / mā | duḥ-stutī | vr̥ṣabha | mā | sa-hūtī || ut | naḥ | vīrān | arpaya | bheṣajebhiḥ / bhiṣak-tamam | tvā | bhiṣajām | śr̥ṇomi ||2.33.4||
havīma-bhiḥ | havate | yaḥ | haviḥ-bhiḥ / ava | stomebhiḥ | rudram | diṣīya || r̥dūdaraḥ | su-havaḥ | mā | naḥ | asyai / babhruḥ | su-śipraḥ | rīradhat | manāyai ||2.33.5||
ut | mā | mamanda | vr̥ṣabhaḥ | marutvān / tvakṣīyasā | vayasā | nādhamānam || ghr̥ṇi-iva | chāyām | arapāḥ | aśīya / ā | vivāseyam | rudrasya | sumnam ||2.33.6||
kva | syaḥ | te | rudra | mr̥ḷayākuḥ / hastaḥ | yaḥ | asti | bheṣajaḥ | jalāṣaḥ || apa-bhartā | rapasaḥ | daivyasya / abhi | nu | mā | vr̥ṣabha | cakṣamīthāḥ ||2.33.7||
pra | babhrave | vr̥ṣabhāya | śvitīce / mahaḥ | mahīm | su-stutim | īrayāmi || namasya | kalmalīkinam | namaḥ-bhiḥ / gr̥ṇīmasi | tveṣam | rudrasya | nāma ||2.33.8||
sthirebhiḥ | aṅgaiḥ | puru-rūpaḥ | ugraḥ / babhruḥ | śukrebhiḥ | pipiśe | hiraṇyaiḥ || īśānāt | asya | bhuvanasya | bhūreḥ / na | vai | ūm̐ iti | yoṣat | rudrāt | asuryam ||2.33.9||
arhan | bibharṣi | sāyakāni | dhanva / arhan | niṣkam | yajatam | viśva-rūpam || arhan | idam | dayase | viśvam | abhvam / na | vai | ojīyaḥ | rudra | tvat | asti ||2.33.10||
stuhi | śrutam | garta-sadam | yuvānam / mr̥gam | na | bhīmam | upa-hatnum | ugram || mr̥ḷa | jaritre | rudra | stavānaḥ / anyam | te | asmat | ni | vapantu | senāḥ ||2.33.11||
kumāraḥ | cit | pitaram | vandamānam / prati | nanāma | rudra | upa-yantam || bhūreḥ | dātāram | sat-patim | gr̥ṇīṣe / stutaḥ | tvam | bheṣajā | rāsi | asme iti ||2.33.12||
yā | vaḥ | bheṣajā | marutaḥ | śucīni / yā | śam-tamā | vr̥ṣaṇaḥ | yā | mayaḥ-bhu || yāni | manuḥ | avr̥ṇīta | pitā | naḥ / tā | śam | ca | yoḥ | ca | rudrasya | vaśmi ||2.33.13||
pari | naḥ | hetiḥ | rudrasya | vr̥jyāḥ / pari | tveṣasya | duḥ-matiḥ | mahī | gāt || ava | sthirā | maghavat-bhyaḥ | tanuṣva / mīḍhvaḥ | tokāya | tanayāya | mr̥ḷa ||2.33.14||
eva | babhro iti | vr̥ṣabha | cekitāna / yathā | deva | na | hr̥ṇīṣe | na | haṁsi || havana-śrut | naḥ | rudra | iha | bodhi / br̥hat | vadema | vidathe | su-vīrāḥ ||2.33.15||

dhārāvarāḥ | marutaḥ | ghr̥ṣṇu-ojasaḥ / mr̥gāḥ | na | bhīmāḥ | taviṣībhiḥ | arcinaḥ || agnayaḥ | na | śuśucānāḥ | r̥jīṣiṇaḥ / bhr̥mim | dhamantaḥ | apa | gāḥ | avr̥ṇvata ||2.34.1||
dyāvaḥ | na | str̥-bhiḥ | citayanta | khādinaḥ / vi | abhriyāḥ | na | dyutayanta | vr̥ṣṭayaḥ || rudraḥ | yat | vaḥ | marutaḥ | rukma-vakṣasaḥ / vr̥ṣā | ajani | pr̥śnyāḥ | śukre | ūdhani ||2.34.2||
ukṣante | aśvān | atyān-iva | ājiṣu / nadasya | karṇaiḥ | turayante | āśu-bhiḥ || hiraṇya-śiprāḥ | marutaḥ | davidhvataḥ / pr̥kṣam | yātha | pr̥ṣatībhiḥ | sa-manyavaḥ ||2.34.3||
pr̥kṣe | tā | viśvā | bhuvanā | vavakṣire / mitrāya | vā | sadam | ā | jīra-dānavaḥ || pr̥ṣat-aśvāsaḥ | anavabhra-rādhasaḥ / r̥jipyāsaḥ | na | vayuneṣu | dhūḥ-sadaḥ ||2.34.4||
indhanva-bhiḥ | dhenu-bhiḥ | rapśadūdha-bhiḥ / adhvasma-bhiḥ | pathi-bhiḥ | bhrājat-r̥ṣṭayaḥ || ā | haṁsāsaḥ | na | svasarāṇi | gantana / madhoḥ | madāya | marutaḥ | sa-manyavaḥ ||2.34.5||
ā | naḥ | brahmāṇi | marutaḥ | sa-manyavaḥ / narām | na | śaṁsaḥ | savanāni | gantana || aśvām-iva | pipyata | dhenum | ūdhani / karta | dhiyam | jaritre | vāja-peśasam ||2.34.6||
tam | naḥ | dāta | marutaḥ | vājinam | rathe / āpānam | brahma | citayat | dive-dive || iṣam | stotr̥-bhyaḥ | vr̥janeṣu | kārave / sanim | medhām | ariṣṭam | dustaram | sahaḥ ||2.34.7||
yat | yuñjate | marutaḥ | rukma-vakṣasaḥ / aśvān | ratheṣu | bhage | ā | su-dānavaḥ || dhenuḥ | na | śiśve | svasareṣu | pinvate / janāya | rāta-haviṣe | mahīm | iṣam ||2.34.8||
yaḥ | naḥ | marutaḥ | vr̥ka-tāti | martyaḥ / ripuḥ | dadhe | vasavaḥ | rakṣata | riṣaḥ || vartayata | vapuṣā | cakriyā | abhi | tam / ava | rudrāḥ | aśasaḥ | hantana | vadhariti ||2.34.9||
citram | tat | vaḥ | marutaḥ | yāma | cekite / pr̥śnyāḥ | yat | ūdhaḥ | api | āpayaḥ | duhuḥ || yat | vā | nide | navamānasya | rudriyāḥ / tritam | jarāya | juratām | adābhyāḥ ||2.34.10||
tān | vaḥ | mahaḥ | marutaḥ | eva-yāvnaḥ / viṣṇoḥ | eṣasya | pra-bhr̥the | havāmahe || hiraṇya-varṇān | kakuhān | yata-srucaḥ / brahmaṇyantaḥ | śaṁsyam | rādhaḥ | īmahe ||2.34.11||
te | daśa-gvāḥ | prathamāḥ | yajñam | ūhire / te | naḥ | hinvantu | uṣasaḥ | vi-uṣṭiṣu || uṣāḥ | na | rāmīḥ | aruṇaiḥ | apa | ūrṇute / mahaḥ | jyotiṣā | śucatā | go-arṇasā ||2.34.12||
te | kṣoṇībhiḥ | aruṇebhiḥ | na | añji-bhiḥ / rudrāḥ | r̥tasya | sadaneṣu | vavr̥dhuḥ || ni-meghamānāḥ | atyena | pājasā / su-candram | varṇam | dadhire | su-peśasam ||2.34.13||
tān | iyānaḥ | mahi | varūtham | ūtaye / upa | gha | it | enā | namasā | gr̥ṇīmasi || tritaḥ | na | yān | pañca | hotr̥̄n | abhiṣṭaye / ā-vavartat | avarān | cakriyā | avase ||2.34.14||
yayā | radhram | pārayatha | ati | aṁhaḥ / yayā | nidaḥ | muñcatha | vanditāram || arvācī | sā | marutaḥ | yā | vaḥ | ūtiḥ / o iti | su | vāśrā-iva | su-matiḥ | jigātu ||2.34.15||

upa | īm | asr̥kṣi | vāja-yuḥ | vacasyām / canaḥ | dadhīta | nādyaḥ | giraḥ | me || apām | napāt | āśu-hemā | kuvit / saḥ | su-peśasaḥ | karati | joṣiṣat | hi ||2.35.1||
imam | su | asmai | hr̥daḥ | ā | su-taṣṭam / mantram | vocema | kuvit | asya | vedat || apām | napāt | asuryasya | mahnā / viśvāni | aryaḥ | bhuvanā | jajāna ||2.35.2||
sam | anyāḥ | yanti | upa | yanti | anyāḥ / samānam | ūrvam | nadyaḥ | pr̥ṇanti || tam | ūm̐ iti | śucim | śucayaḥ | dīdi-vāṁsam / apām | napātam | pari | tasthuḥ | āpaḥ ||2.35.3||
tam | asmerāḥ | yuvatayaḥ | yuvānam / marmr̥jyamānāḥ | pari | yanti | āpaḥ || saḥ | śukrebhiḥ | śikva-bhiḥ | revat | asme iti / dīdāya | anidhmaḥ | ghr̥ta-nirnik | ap-su ||2.35.4||
asmai | tisraḥ | avyathyāya | nārīḥ / devāya | devīḥ | didhiṣanti | annam || kr̥tā-iva | upa | hi | pra-sarsre | ap-su / saḥ | pīyūṣam | dhayati | pūrva-sūnām ||2.35.5||
aśvasya | atra | janima | asya | ca | svaḥ / druhaḥ | riṣaḥ | sam-pr̥caḥ | pāhi | sūrīn || āmāsu | pūrṣu | paraḥ | apra-mr̥ṣyam / na | arātayaḥ | vi | naśan | na | anr̥tāni ||2.35.6||
sve | ā | dame | su-dughā | yasya | dhenuḥ / svadhām | pīpāya | su-bhu | annam | atti || saḥ | apām | napāt | ūrjayan | ap-su | antaḥ / vasu-deyāya | vidhate | vi | bhāti ||2.35.7||
yaḥ | ap-su | ā | śucinā | daivyena / r̥ta-vā | ajasraḥ | urviyā | vi-bhāti || vayāḥ | it | anyā | bhuvanāni | asya / pra | jāyante | vīrudhaḥ | ca | pra-jābhiḥ ||2.35.8||
apām | napāt | ā | hi | asthāt | upa-stham / jihmānām | ūrdhvaḥ | vi-dyutam | vasānaḥ || tasya | jyeṣṭham | mahimānam | vahantīḥ / hiraṇya-varṇāḥ | pari | yanti | yahvīḥ ||2.35.9||
hiraṇya-rūpaḥ | saḥ | hiraṇya-saṁdr̥k / apām | napāt | saḥ | it | ūm̐ iti | hiraṇya-varṇaḥ || hiraṇyayāt | pari | yoneḥ | ni-sadya / hiraṇya-dāḥ | dadati | annam | asmai ||2.35.10||
tat | asya | anīkam | uta | cāru | nāma / apīcyam | vardhate | naptuḥ | apām || yam | indhate | yuvatayaḥ | sam | itthā / hiraṇya-varṇam | ghr̥tam | annam | asya ||2.35.11||
asmai | bahūnām | avamāya | sakhye / yajñaiḥ | vidhema | namasā | haviḥ-bhiḥ || sam | sānu | mārjmi | didhiṣāmi | bilmaiḥ / dadhāmi | annaiḥ | pari | vande | r̥k-bhiḥ ||2.35.12||
saḥ | īm | vr̥ṣā | ajanayat | tāsu | garbham / saḥ | īm | śiśuḥ | dhayati | tam | rihanti || saḥ | apām | napāt | anabhimlāta-varṇaḥ / anyasya-iva | iha | tanvā | viveṣa ||2.35.13||
asmin | pade | parame | tasthi-vāṁsam / adhvasma-bhiḥ | viśvahā | dīdi-vāṁsam || āpaḥ | naptre | ghr̥tam | annam | vahantīḥ / svayam | atkaiḥ | pari | dīyanti | yahvīḥ ||2.35.14||
ayāṁsam | agne | su-kṣitim | janāya / ayāṁsam | ūm̐ iti | maghavat-bhyaḥ | su-vr̥ktim || viśvam | tat | bhadram | yat | avanti | devāḥ / br̥hat | vadema | vidathe | su-vīrāḥ ||2.35.15||

tubhyam | hinvānaḥ | vasiṣṭa | gāḥ | apaḥ / adhukṣan | sīm | avi-bhiḥ | adri-bhiḥ | naraḥ || piba | indra | svāhā | pra-hutam | vaṣaṭ-kr̥tam / hotrāt | ā | somam | prathamaḥ | yaḥ | īśiṣe ||2.36.1||
yajñaiḥ | sam-miślāḥ | pr̥ṣatībhiḥ | r̥ṣṭi-bhiḥ / yāman | śubhrāsaḥ | añjiṣu | priyāḥ | uta || ā-sadya | barhiḥ | bharatasya | sūnavaḥ / potrāt | ā | somam | pibata | divaḥ | naraḥ ||2.36.2||
amā-iva | naḥ | su-havāḥ | ā | hi | gantana / ni | barhiṣi | sadatana | raṇiṣṭana || atha | mandasva | jujuṣāṇaḥ | andhasaḥ / tvaṣṭaḥ | devebhiḥ | jani-bhiḥ | sumat-gaṇaḥ ||2.36.3||
ā | vakṣi | devān | iha | vipra | yakṣi | ca / uśan | hotaḥ | ni | sada | yoniṣu | triṣu || prati | vīhi | pra-sthitam | somyam | madhu / piba | āgnīdhrāt | tava | bhāgasya | tr̥pṇuhi ||2.36.4||
eṣaḥ | syaḥ | te | tanvaḥ | nr̥mṇa-vardhanaḥ / sahaḥ | ojaḥ | pra-divi | bāhvoḥ | hitaḥ || tubhyam | sutaḥ | magha-van | tubhyam | ā-bhr̥taḥ / tvam | asya | brāhmaṇāt | ā | tr̥pat | piba ||2.36.5||
juṣethām | yajñam | bodhatam | havasya | me / sattaḥ | hotā | ni-vidaḥ | pūrvyāḥ | anu || accha | rājānā | namaḥ | eti | ā-vr̥tam / pra-śāstrāt | ā | pibatam | somyam | madhu ||2.36.6||

mandasva | hotrāt | anu | joṣam | andhasaḥ / adhvaryavaḥ | saḥ | pūrṇām | vaṣṭi | ā-sicam || tasmai | etam | bharata | tat-vaśaḥ | dadiḥ / hotrāt | somam | draviṇaḥ-daḥ | piba | r̥tu-bhiḥ ||2.37.1||
yam | ūm̐ iti | pūrvam | ahuve | tam | idam | huve / saḥ | it | ūm̐ iti | havyaḥ | dadiḥ | yaḥ | nāma | patyate || adhvaryu-bhiḥ | pra-sthitam | somyam | madhu / potrāt | somam | draviṇaḥ-daḥ | piba | r̥tu-bhiḥ ||2.37.2||
medyantu | te | vahnayaḥ | yebhiḥ | īyase / ariṣaṇyan | vīḷayasva | vanaspate || ā-yūya | dhr̥ṣṇo iti | abhi-gūrya | tvam / neṣṭrāt | somam | draviṇaḥ-daḥ | piba | r̥tu-bhiḥ ||2.37.3||
apāt | hotrāt | uta | potrāt | amatta / uta | neṣṭrāt | ajuṣata | prayaḥ | hitam || turīyam | pātram | amr̥ktam | amartyam / draviṇaḥ-dāḥ | pibatu | drāviṇaḥ-dasaḥ ||2.37.4||
arvāñcam | adya | yayyam | nr̥-vāhanam / ratham | yuñjāthām | iha | vām | vi-mocanam || pr̥ṅktam | havīṁṣi | madhunā | ā | hi | kam | gatam / atha | somam | pibatam | vājinīvasū iti vājinī-vasū ||2.37.5||
joṣi | agne | sam-idham | joṣi | ā-hutim / joṣi | brahma | janyam | joṣi | su-stutim || viśvebhiḥ | viśvān | r̥tunā | vaso iti | mahaḥ / uśan | devān | uśataḥ | pāyaya | haviḥ ||2.37.6||

ut | ūm̐ iti | syaḥ | devaḥ | savitā | savāya / śaśvat-tamam | tat-apāḥ | vahniḥ | asthāt || nūnam | devebhyaḥ | vi | hi | dhāti | ratnam / atha | ā | abhajat | vīti-hotram | svastau ||2.38.1||
viśvasya | hi | śruṣṭaye | devaḥ | ūrdhvaḥ / pra | bāhavā | pr̥thu-pāṇiḥ | sisarti || āpaḥ | cit | asya | vrate | ā | ni-mr̥grāḥ / ayam | cit | vātaḥ | ramate | pari-jman ||2.38.2||
āśu-bhiḥ | cit | yān | vi | mucāti | nūnam / arīramat | atamānam | cit | etoḥ || ahyarṣūṇām | cit | ni | ayān | aviṣyām / anu | vratam | savituḥ | mokī | ā | agāt ||2.38.3||
punariti | sam | avyat | vi-tatam | vayantī / madhyā | kartoḥ | ni | adhāt | śakma | dhīraḥ || ut | sam-hāya | asthāt | vi | r̥tūn | adardhaḥ / aramatiḥ | savitā | devaḥ | ā | agāt ||2.38.4||
nānā | okāṁsi | duryaḥ | viśvam | āyuḥ / vi | tiṣṭhate | pra-bhavaḥ | śokaḥ | agneḥ || jyeṣṭham | mātā | sūnave | bhāgam | ā | adhāt / anu | asya | ketam | iṣitam | savitrā ||2.38.5||
sam-āvavarti | vi-sthitaḥ | jigīṣuḥ / viśveṣām | kāmaḥ | caratām | amā | abhūt || śaśvān | apaḥ | vi-kr̥tam | hitvī | ā | agāt / anu | vratam | savituḥ | daivyasya ||2.38.6||
tvayā | hitam | apyam | ap-su | bhāgam / dhanva | anu | ā | mr̥gayasaḥ | vi | tasthuḥ || vanāni | vi-bhyaḥ | nakiḥ | asya | tāni / vratā | devasya | savituḥ | minanti ||2.38.7||
yāt-rādhyam | varuṇaḥ | yonim | apyam / ani-śitam | ni-miṣi | jarbhurāṇaḥ || viśvaḥ | mārtāṇḍaḥ | vrajam | ā | paśuḥ | gāt / stha-śaḥ | janmāni | savitā | vi | ā | akarityakaḥ ||2.38.8||
na | yasya | indraḥ | varuṇaḥ | na | mitraḥ / vratam | aryamā | na | minanti | rudraḥ || na | arātayaḥ | tam | idam | svasti / huve | devam | savitāram | namaḥ-bhiḥ ||2.38.9||
bhagam | dhiyam | vājayantaḥ | puram-dhim / narāśaṁsaḥ | gnāḥpatiḥ | naḥ | avyāḥ || ā-aye | vāmasya | sam-gathe | rayīṇām / priyāḥ | devasya | savituḥ | syāma ||2.38.10||
asmabhyam | tat | divaḥ | at-bhyaḥ | pr̥thivyāḥ / tvayā | dattam | kāmyam | rādhaḥ | ā | gāt || śam | yat | stotr̥-bhyaḥ | āpaye | bhavāti / uru-śaṁsāya | savitaḥ | jaritre ||2.38.11||

grāvāṇā-iva | tat | it | artham | jarethe iti / gr̥dhrā-iva | vr̥kṣam | nidhi-mantam | accha || brahmāṇā-iva | vidathe | uktha-śasā / dūtā-iva | havyā | janyā | puru-trā ||2.39.1||
prātaḥ-yāvānā | rathyā-iva | vīrā / ajā-iva | yamā | varam | ā | sacethe iti || mene iveti mene-iva | tanvā | śumbhamāne iti / daṁpatī iveti daṁpatī-iva | kratu-vidā | janeṣu ||2.39.2||
śr̥ṅgā-iva | naḥ | prathamā | gantam | arvāk / śaphau-iva | jarbhurāṇā | taraḥ-bhiḥ || cakravākā-iva | prati | vastoḥ | usrā / arvāñcā | yātam | rathyā-iva | śakrā ||2.39.3||
nāvā-iva | naḥ | pārayatam | yugā-iva / nabhyā-iva | naḥ | upadhī ivetyupadhī-iva | pradhī iveti pradhī-iva || śvānā-iva | naḥ | ariṣaṇyā | tanūnām / khr̥galā-iva | vi-srasaḥ | pātam | asmān ||2.39.4||
vātā-iva | ajuryā | nadyā-iva | rītiḥ / akṣī ivetyakṣī-iva | cakṣuṣā | ā | yātam | arvāk || hastau-iva | tanve | śam-bhaviṣṭhā / pādā-iva | naḥ | nayatam | vasyaḥ | accha ||2.39.5||
oṣṭhau-iva | madhu | āsne | vadantā / stanau-iva | pipyatam | jīvase | naḥ || nāsā-iva | naḥ | tanvaḥ | rakṣitārā / karṇau-iva | su-śrutā | bhūtam | asme iti ||2.39.6||
hastā-iva | śaktim | abhi | saṁdadī iti sam-dadī | naḥ / kṣāma-iva | naḥ | sam | ajatam | rajāṁsi || imāḥ | giraḥ | aśvinā | yuṣma-yantīḥ / kṣṇotreṇa-iva | sva-dhitim | sam | śiśītam ||2.39.7||
etāni | vām | aśvinā | vardhanāni / brahma | stomam | gr̥tsa-madāsaḥ | akran || tāni | narā | jujuṣāṇā | upa | yātam / br̥hat | vadema | vidathe | su-vīrāḥ ||2.39.8||

somāpūṣaṇā | jananā | rayīṇām / jananā | divaḥ | jananā | pr̥thivyāḥ || jātau | viśvasya | bhuvanasya | gopau / devāḥ | akr̥ṇvan | amr̥tasya | nābhim ||2.40.1||
imau | devau | jāyamānau | juṣanta / imau | tamāṁsi | gūhatām | ajuṣṭā || ābhyām | indraḥ | pakvam | āmāsu | antariti / somāpūṣa-bhyām | janat | usriyāsu ||2.40.2||
somāpūṣaṇā | rajasaḥ | vi-mānam / sapta-cakram | ratham | aviśva-minvam || viṣu-vr̥tam | manasā | yujyamānam / tam | jinvathaḥ | vr̥ṣaṇā | pañca-raśmim ||2.40.3||
divi | anyaḥ | sadanam | cakre | uccā / pr̥thivyām | anyaḥ | adhi | antarikṣe || tau | asmabhyam | puru-vāram | puru-kṣum / rāyaḥ | poṣam | vi | syatām | nābhim | asme iti ||2.40.4||
viśvāni | anyaḥ | bhuvanā | jajāna / viśvam | anyaḥ | abhi-cakṣāṇaḥ | eti || somāpūṣaṇau | avatam | dhiyam | me / yuvābhyām | viśvāḥ | pr̥tanāḥ | jayema ||2.40.5||
dhiyam | pūṣā | jinvatu | viśvam-invaḥ / rayim | somaḥ | rayi-patiḥ | dadhātu || avatu | devī | aditiḥ | anarvā / br̥hat | vadema | vidathe | su-vīrāḥ ||2.40.6||

vāyo iti | ye | te | sahasriṇaḥ / rathāsaḥ | tebhiḥ | ā | gahi || niyutvān | soma-pītaye ||2.41.1||
niyutvān | vāyo iti | ā | gahi / ayam | śukraḥ | ayāmi | te || gantā | asi | sunvataḥ | gr̥ham ||2.41.2||
śukrasya | adya | go-āśiraḥ / indravāyū iti | niyutvataḥ || ā | yātam | pibatam | narā ||2.41.3||
ayam | vām | mitrāvaruṇā / sutaḥ | somaḥ | r̥ta-vr̥dhā || mama | it | iha | śrutam | havam ||2.41.4||
rājānau | anabhi-druhā / dhruve | sadasi | ut-tame || sahasra-sthūṇe | āsāte iti ||2.41.5||
tā | sam-rājā | ghr̥tāsutī iti ghr̥ta-āsutī / ādityā | dānunaḥ | patī iti || sacete iti | anava-hvaram ||2.41.6||
go-mat | ūm̐ iti | su | nāsatyā / aśva-vat | yātam | aśvinā || vartiḥ | rudrā | nr̥-pāyyam ||2.41.7||
na | yat | paraḥ | na | antaraḥ / ā-dadharṣat | vr̥ṣaṇvasū iti vr̥ṣaṇ-vasū || duḥ-śaṁsaḥ | martyaḥ | ripuḥ ||2.41.8||
tā | naḥ | ā | voḷham | aśvinā / rayim | piśaṅga-saṁdr̥śam || dhiṣṇyā | varivaḥ-vidam ||2.41.9||
indraḥ | aṅga | mahat | bhayam / abhi | sat | apa | cucyavat || saḥ | hi | sthiraḥ | vi-carṣaṇiḥ ||2.41.10||
indraḥ | ca | mr̥ḷayāti | naḥ / na | naḥ | paścāt | agham | naśat || bhadram | bhavāti | naḥ | puraḥ ||2.41.11||
indraḥ | āśābhyaḥ | pari / sarvābhyaḥ | abhayam | karat || jetā | śatrūn | vi-carṣaṇiḥ ||2.41.12||
viśve | devāsaḥ | ā | gata / śr̥ṇuta | me | imam | havam || ā | idam | barhiḥ | ni | sīdata ||2.41.13||
tīvraḥ | vaḥ | madhu-mān | ayam / śuna-hotreṣu | matsaraḥ || etam | pibata | kāmyam ||2.41.14||
indra-jyeṣṭhāḥ | marut-gaṇāḥ / devāsaḥ | pūṣa-rātayaḥ || viśve | mama | śruta | havam ||2.41.15||
ambi-tame | nadī-tame / devi-tame | sarasvati || apraśastāḥ-iva | smasi / pra-śastim | amba | naḥ | kr̥dhi ||2.41.16||
tve iti | viśvā | sarasvati / śritā | āyūṁṣi | devyām || śuna-hotreṣu | matsva / pra-jām | devi | didiḍḍhi | naḥ ||2.41.17||
imā | brahma | sarasvati / juṣasva | vājinīvati || yā | te | manma | gr̥tsa-madāḥ | r̥ta-vari / priyā | deveṣu | juhvati ||2.41.18||
pra | itām | yajñasya | śam-bhuvā / yuvām | it | ā | vr̥ṇīmahe || agnim | ca | havya-vāhanam ||2.41.19||
dyāvā | naḥ | pr̥thivī iti | imam / sidhram | adya | divi-spr̥śam || yajñam | deveṣu | yacchatām ||2.41.20||
ā | vām | upa-stham | adruhā / devāḥ | sīdantu | yajñiyāḥ || iha | adya | soma-pītaye ||2.41.21||

kanikradat | januṣam | pra-bruvāṇaḥ / iyarti | vācam | aritā-iva | nāvam || su-maṅgalaḥ | ca | śakune | bhavāsi / mā | tvā | kā | cit | abhi-bhā | viśvyā | vidat ||2.42.1||
mā | tvā | śyenaḥ | ut | vadhīt | mā | su-parṇaḥ / mā | tvā | vidat | iṣu-mān | vīraḥ | astā || pitryām | anu | pra-diśam | kanikradat / su-maṅgalaḥ | bhadra-vādī | vada | iha ||2.42.2||
ava | kranda | dakṣiṇataḥ | gr̥hāṇām / su-maṅgalaḥ | bhadra-vādī | śakunte || mā | naḥ | stenaḥ | īśata | mā | agha-śaṁsaḥ / br̥hat | vadema | vidathe | su-vīrāḥ ||2.42.3||

pra-dakṣiṇit | abhi | gr̥ṇanti | kāravaḥ / vayaḥ | vadantaḥ | r̥tu-thā | śakuntayaḥ || ubhe iti | vācau | vadati | sāmagāḥ-iva / gāyatram | ca | traistubham | ca | anu | rājati ||2.43.1||
udgātā-iva | śakune | sāma | gāyasi / brahmaputraḥ-iva | savaneṣu | śaṁsasi || vr̥ṣā-iva | vājī | śiśu-matīḥ | api-itya / sarvataḥ | naḥ | śakune | bhadram | ā | vada / viśvataḥ | naḥ | śakune | puṇyam | ā | vada ||2.43.2||
ā-vadan | tvam | sakune | bhadram | ā | vada / tūṣṇīm | āsīnaḥ | su-matim | cikiddhi | naḥ || yat | ut-patan | vadasi | karkariḥ | yathā / br̥hat | vadema | vidathe | su-vīrāḥ ||2.43.3||

somasya | mā | tavasam | vakṣi | agne / vahnim | cakartha | vidathe | yajadhyai || devān | accha | dīdyat | yuñje | adrim / śam-āye | agne | tanvam | juṣasva ||3.1.1||
prāñcam | yajñam | cakr̥ma | vardhatām | gīḥ / samit-bhiḥ | agnim | namasā | duvasyan || divaḥ | śaśāsuḥ | vidathā | kavīnām / gr̥tsāya | cit | tavase | gātum | īṣuḥ ||3.1.2||
mayaḥ | dadhe | medhiraḥ | pūta-dakṣaḥ / divaḥ | su-bandhuḥ | januṣā | pr̥thivyāḥ || avindan | ūm̐ iti | darśatam | ap-su | antaḥ / devāsaḥ | agnim | apasi | svasr̥̄ṇām ||3.1.3||
avardhayan | su-bhagam | sapta | yahvīḥ / śvetam | jajñānam | aruṣam | mahi-tvā || śiśum | na | jātam | abhi | āruḥ | aśvāḥ / devāsaḥ | agnim | janiman | vapuṣyan ||3.1.4||
śukrebhiḥ | aṅgaiḥ | rajaḥ | ā-tatanvān / kratum | punānaḥ | kavi-bhiḥ | pavitraiḥ || śociḥ | vasānaḥ | pari | āyuḥ | apām / śriyaḥ | mimīte | br̥hatīḥ | anūnāḥ ||3.1.5||
vavrāja | sīm | anadatīḥ | adabdhāḥ / divaḥ | yahvīḥ | avasānāḥ | anagnāḥ || sanāḥ | atra | yuvatayaḥ | sa-yonīḥ / ekam | garbham | dadhire | sapta | vāṇīḥ ||3.1.6||
stīrṇāḥ | asya | sam-hataḥ | viśva-rūpāḥ / ghr̥tasya | yonau | sravathe | madhūnām || asthuḥ | atra | dhenavaḥ | pinvamānāḥ / mahī iti | dasmasya | mātarā | samīcī iti sam-īcī ||3.1.7||
babhrāṇaḥ | sūno iti | sahasaḥ | vi | adyaut / dadhānaḥ | śukrā | rabhasā | vapūṁṣi || ścotanti | dhārāḥ | madhunaḥ | ghr̥tasya / vr̥ṣā | yatra | vavr̥dhe | kāvyena ||3.1.8||
pituḥ | cit | ūdhaḥ | januṣā | viveda / vi | asya | dhārāḥ | asr̥jat | vi | dhenāḥ || guhā | carantam | sakhi-bhiḥ | śivebhiḥ / divaḥ | yahvībhiḥ | na | guhā | babhūva ||3.1.9||
pituḥ | ca | garbham | janituḥ | ca | babhre / pūrvīḥ | ekaḥ | adhayat | pīpyānāḥ || vr̥ṣṇe | sapatnī iti sa-patnī | śucaye | sabandhū iti sa-bandhū / ubhe iti | asmai | manuṣye3 iti | ni | pāhi ||3.1.10||
urau | mahān | ani-bādhe | vavardha / āpaḥ | agnim | yaśasaḥ | sam | hi | pūrvīḥ || r̥tasya | yonau | aśayat | damūnāḥ / jāmīnām | agniḥ | apasi | svasr̥̄ṇām ||3.1.11||
akraḥ | na | babhriḥ | sam-ithe | mahīnām / didr̥kṣeyaḥ | sūnave | bhāḥ-r̥jīkaḥ || ut | usriyāḥ | janitā | yaḥ | jajāna / apām | garbhaḥ | nr̥-tamaḥ | yahvaḥ | agniḥ ||3.1.12||
apām | garbham | darśatam | oṣadhīnām / vanā | jajāna | su-bhagā | vi-rūpam || devāsaḥ | cit | manasā | sam | hi | jagmuḥ / paniṣṭham | jātam | tavasam | duvasyan ||3.1.13||
br̥hantaḥ | it | bhānavaḥ | bhāḥ-r̥jīkam / agnim | sacanta | vi-dyutaḥ | na | śukrāḥ || guhā-iva | vr̥ddham | sadasi | sve | antaḥ / apāre | ūrve | amr̥tam | duhānāḥ ||3.1.14||
īḷe | ca | tvā | yajamānaḥ | haviḥ-bhiḥ / īḷe | sakhi-tvam | su-matim | ni-kāmaḥ || devaiḥ | avaḥ | mimīhi | sam | jaritre / rakṣa | ca | naḥ | damye-bhiḥ | anīkaiḥ ||3.1.15||
upa-kṣetāraḥ | tava | su-pranīte / agne | viśvāni | dhanyā | dadhānāḥ || su-retasā | śravasā | tuñjamānāḥ / abhi | syāma | pr̥tanā-yūn | adevān ||3.1.16||
ā | devānām | abhavaḥ | ketuḥ | agne / mandraḥ | viśvāni | kāvyāni | vidvān || prati | martān | avāsayaḥ | damūnāḥ / anu | devān | rathiraḥ | yāsi | sādhan ||3.1.17||
ni | duroṇe | amr̥taḥ | martyānām / rājā | sasāda | vidathāni | sādhan || ghr̥ta-pratīkaḥ | urviyā | vi | adyaut / agniḥ | viśvāni | kāvyāni | vidvān ||3.1.18||
ā | naḥ | gahi | sakhyebhiḥ | śivebhiḥ / mahān | mahībhiḥ | ūti-bhiḥ | saraṇyan || asme iti | rayim | bahulam | sam-tarutram / su-vācam | bhāgam | yaśasam | kr̥dhi | naḥ ||3.1.19||
etā | te | agne | janima | sanāni / pra | pūrvyāya | nūtanāni | vocam || mahānti | vr̥ṣṇe | savanā | kr̥tā | imā / janman-janman | ni-hitaḥ | jāta-vedāḥ ||3.1.20||
janman-janman | ni-hitaḥ | jāta-vedāḥ / viśvāmitrebhiḥ | idhyate | ajasraḥ || tasya | vayam | su-matau | yajñiyasya / api | bhadre | saumanase | syāma ||3.1.21||
imam | yajñam | sahasā-van | tvam | naḥ / deva-trā | dhehi | sukrato iti su-krato | rarāṇaḥ || pra | yaṁsi | hotaḥ | br̥hatīḥ | iṣaḥ | naḥ / agne | mahi | draviṇam | ā | yajasva ||3.1.22||
iḷām | agne | puru-daṁsam | sanim | goḥ / śaśvat-tamam | havamānāya | sādha || syāt | naḥ | sūnuḥ | tanayaḥ | vijā-vā / agne | sā | te | su-matiḥ | bhūtu | asme iti ||3.1.23||

vaiśvānarāya | dhiṣaṇām | r̥ta-vr̥dhe / ghr̥tam | na | pūtam | agnaye | janāmasi || dvitā | hotāram | manuṣaḥ | ca | vāghataḥ / dhiyā | ratham | na | kuliśaḥ | sam | r̥ṇvati ||3.2.1||
saḥ | rocayat | januṣā | rodasī iti | ubhe iti / saḥ | mātroḥ | abhavat | putraḥ | īḍyaḥ || havya-vāṭ | agniḥ | ajaraḥ | canaḥ-hitaḥ / duḥ-dabhaḥ | viśām | atithiḥ | vibhā-vasuḥ ||3.2.2||
kratvā | dakṣasya | taruṣaḥ | vi-dharmaṇi / devāsaḥ | agnim | janayanta | citti-bhiḥ || rurucānam | bhānunā | jyotiṣā | mahām / atyam | na | vājam | saniṣyan | upa | bruve ||3.2.3||
ā | mandrasya | saniṣyantaḥ | vareṇyam / vr̥ṇīmahe | ahrayam | vājam | r̥gmiyam || rātim | bhr̥gūṇām | uśijam | kavi-kratum / agnim | rājantam | divyena | śociṣā ||3.2.4||
agnim | sumnāya | dadhire | puraḥ | janāḥ / vāja-śravasam | iha | vr̥kta-barhiṣaḥ || yata-srucaḥ | su-rucam | viśva-devyam / rudram | yajñānām | sādhat-iṣṭim | apasām ||3.2.5||
pāvaka-śoce | tava | hi | kṣayam | pari / hotaḥ | yajñeṣu | vr̥kta-barhiṣaḥ | naraḥ || agne | duvaḥ | icchamānāsaḥ | āpyam / upa | āsate | draviṇam | dhehi | tebhyaḥ ||3.2.6||
ā | rodasī iti | apr̥ṇat | ā | svaḥ | mahat / jātam | yat | enam | apasaḥ | adhārayan || saḥ | adhvarāya | pari | nīyate | kaviḥ / atyaḥ | na | vāja-sātaye | canaḥ-hitaḥ ||3.2.7||
namasyata | havya-dātim | su-adhvaram / duvasyata | damyam | jāta-vedasam || rathīḥ | r̥tasya | br̥hataḥ | vi-carṣaṇiḥ / agniḥ | devānām | abhavat | puraḥ-hitaḥ ||3.2.8||
tisraḥ | yahvasya | sam-idhaḥ | pari-jmanaḥ / agneḥ | apunan | uśijaḥ | amr̥tyavaḥ || tāsām | ekām | adadhuḥ | martye | bhujam / ūm̐ iti | lokam | ūm̐ iti | dve iti | upa | jāmim | īyatuḥ ||3.2.9||
viśām | kavim | viśpatim | mānuṣīḥ | iṣaḥ / sam | sīm | akr̥ṇvan | sva-dhitim | na | tejase || saḥ | ut-vataḥ | ni-vataḥ | yāti | veviṣat / saḥ | garbham | eṣu | bhuvaneṣu | dīdharat ||3.2.10||
saḥ | jinvate | jaṭhareṣu | prajajñi-vān / vr̥ṣā | citreṣu | nānadat | na | siṁhaḥ || vaiśvānaraḥ | pr̥thu-pājāḥ | amartyaḥ / vasu | ratnā | dayamānaḥ | vi | dāśuṣe ||3.2.11||
vaiśvānaraḥ | pratna-thā | nākam | ā | aruhat / divaḥ | pr̥ṣṭham | bhandamānaḥ | sumanma-bhiḥ || saḥ | pūrva-vat | janayan | jantave | dhanam / samānam | ajmam | pari | eti | jāgr̥viḥ ||3.2.12||
r̥ta-vānam | yajñiyam | vipram | ukthyam / ā | yam | dadhe | mātariśvā | divi | kṣayam || tam | citra-yāmam | hari-keśam | īmahe / su-dītim | agnim | suvitāya | navyase ||3.2.13||
śucim | na | yāman | iṣiram | svaḥ-dr̥śam / ketum | divaḥ | rocana-sthām | uṣaḥ-budham || agnim | mūrdhānam | divaḥ | aprati-skutam / tam | īmahe | namasā | vājinam | br̥hat ||3.2.14||
mandram | hotāram | śucim | advayāvinam / damūnasam | ukthyam | viśva-carṣaṇim || ratham | na | citram | vapuṣāya | darśatam / manuḥ-hitam | sadam | it | rāyaḥ | īmahe ||3.2.15||

vaiśvānarāya | pr̥thu-pājase | vipaḥ / ratnā | vidhanta | dharuṇeṣu | gātave || agniḥ | hi | devān | amr̥taḥ | duvasyati / atha | dharmāṇi | sanatā | na | dūduṣat ||3.3.1||
antaḥ | dūtaḥ | rodasī iti | dasmaḥ | īyate / hotā | ni-sattaḥ | manuṣaḥ | puraḥ-hitaḥ || kṣayam | br̥hantam | pari | bhūṣati | dyu-bhiḥ / devebhiḥ | agniḥ | iṣitaḥ | dhiyā-vasuḥ ||3.3.2||
ketum | yajñānām | vidathasya | sādhanam / viprāsaḥ | agnim | mahayanta | citti-bhiḥ || apāṁsi | yasmin | adhi | sam-dadhuḥ | giraḥ / tasmin | sumnāni | yajamānaḥ | ā | cake ||3.3.3||
pitā | yajñānām | asuraḥ | vipaḥ-citām / vi-mānam | agniḥ | vayunam | ca | vāghatām || ā | viveśa | rodasī iti | bhūri-varpasā / puru-priyaḥ | bhandate | dhāma-bhiḥ | kaviḥ ||3.3.4||
candram | agnim | candra-ratham | hari-vratam / vaiśvānaram | apsu-sadam | svaḥ-vidam || vi-gāham | tūrṇim | taviṣībhiḥ | ā-vr̥tam / bhūrṇim | devāsaḥ | iha | su-śriyam | dadhuḥ ||3.3.5||
agniḥ | devebhiḥ | manuṣaḥ | ca | jantu-bhiḥ / tanvānaḥ | yajñam | puru-peśasam | dhiyā || rathīḥ | antaḥ | īyate | sādhadiṣṭi-bhiḥ / jīraḥ | damūnāḥ | abhiśasti-cātanaḥ ||3.3.6||
agne | jarasva | su-apatye | āyuni / ūrjā | pinvasva | sam | iṣaḥ | didīhi | naḥ || vayāṁsi | jinva | br̥hataḥ | ca | jāgr̥ve / uśik | devānām | asi | su-kratuḥ | vipām ||3.3.7||
viśpatim | yahvam | atithim | naraḥ | sadā / yantāram | dhīnām | uśijam | ca | vāghatām || adhvarāṇām | cetanam | jāta-vedasam / pra | śaṁsanti | namasā | jūti-bhiḥ | vr̥dhe ||3.3.8||
vibhā-vā | devaḥ | su-raṇaḥ | pari | kṣitīḥ / agniḥ | babhūva | śavasā | sumat-rathaḥ || tasya | vratāni | bhūri-poṣiṇaḥ | vayam / upa | bhūṣema | dame | ā | suvr̥kti-bhiḥ ||3.3.9||
vaiśvānara | tava | dhāmāni | ā | cakre / yebhiḥ | svaḥ-vit | abhavaḥ | vi-cakṣaṇa || jātaḥ | ā | apr̥ṇaḥ | bhuvanāni | rodasī iti / agne | tā | viśvā | pari-bhūḥ | asi | tmanā ||3.3.10||
vaiśvānarasya | daṁsanābhyaḥ | br̥hat / ariṇāt | ekaḥ | su-apasyayā | kaviḥ || ubhā | pitarā | mahayan | ajāyata / agniḥ | dyāvāpr̥thivī iti | bhūri-retasā ||3.3.11||

samit-samit | su-manāḥ | bodhi | asme iti / śucā-śucā | su-matim | rāsi | vasvaḥ || ā | deva | devān | yajathāya | vakṣi / sakhā | sakhīn | su-manāḥ | yakṣi | agne ||3.4.1||
yam | devāsaḥ | triḥ | ahan | ā-yajante / dive-dive | varuṇaḥ | mitraḥ | agniḥ || saḥ | imam | yajñam | madhu-mantam | kr̥dhi | naḥ / tanū-napāt | ghr̥ta-yonim | vidhantam ||3.4.2||
pra | dīdhitiḥ | viśva-vārā | jigāti / hotāram | iḷaḥ | prathamam | yajadhyai || accha | namaḥ-bhiḥ | vr̥ṣabham | vandadhyai / saḥ | devān | yakṣat | iṣitaḥ | yajīyān ||3.4.3||
ūrdhvaḥ | vām | gātuḥ | adhvare | akāri / ūrdhvā | śocīṁṣi | pra-sthitā | rajāṁsi || divaḥ | vā | nābhā | ni | asādi | hotā / str̥ṇīmahi | deva-vyacāḥ | vi | barhiḥ ||3.4.4||
sapta | hotrāṇi | manasā | vr̥ṇānāḥ / invantaḥ | viśvam | prati | yan | r̥tena || nr̥-peśasaḥ | vidatheṣu | pra | jātāḥ / abhi | imam | yajñam | vi | caranta | pūrvīḥ ||3.4.5||
ā | bhandamāne iti | uṣasau | upāke iti / uta | smayete iti | tanvā | virūpe iti vi-rūpe || yathā | naḥ | mitraḥ | varuṇaḥ | jujoṣat / indraḥ | marutvān | uta | vā | mahaḥ-bhiḥ ||3.4.6||
daivyā | hotārā | prathamā | ni | r̥ñje / sapta | pr̥kṣāsaḥ | svadhayā | madanti || r̥tam | śaṁsantaḥ | r̥tam | it | te | āhuḥ / anu | vratam | vrata-pāḥ | dīdhyānāḥ ||3.4.7||
ā | bhāratī | bhāratībhiḥ | sa-joṣāḥ / iḷā | devaiḥ | manuṣyebhiḥ | agniḥ || sarasvatī | sārasvatebhiḥ | arvāk / tisraḥ | devīḥ | barhiḥ | ā | idam | sadantu ||3.4.8||
tat | naḥ | turīpam | adha | poṣayitnu / deva | tvaṣṭaḥ | vi | rarāṇaḥ | syasveti syasva || yataḥ | vīraḥ | karmaṇyaḥ | su-dakṣaḥ / yukta-grāvā | jāyate | deva-kāmaḥ ||3.4.9||
vanaspate | ava | sr̥ja | upa | devān / agniḥ | haviḥ | śamitā | sūdayāti || saḥ | it | ūm̐ iti | hotā | satya-taraḥ | yajāti / yathā | devānām | janimāni | veda ||3.4.10||
ā | yāhi | agne | sam-idhānaḥ | arvāṅ / indreṇa | devaiḥ | sa-ratham | turebhiḥ || barhiḥ | naḥ | āstām | aditiḥ | su-putrā / svāhā | devāḥ | amr̥tāḥ | mādayantām ||3.4.11||

prati | agniḥ | uṣasaḥ | cekitānaḥ / abodhi | vipraḥ | pada-vīḥ | kavīnām || pr̥thu-pājāḥ | devayat-bhiḥ | sam-iddhaḥ / apa | dvārā | tamasaḥ | vahniḥ | āvarityāvaḥ ||3.5.1||
pra | it | ūm̐ iti | agniḥ | vavr̥dhe | stomebhiḥ / gīḥ-bhiḥ | stotr̥̄ṇām | namasyaḥ | ukthaiḥ || pūrvīḥ | r̥tasya | sam-dr̥śaḥ | cakānaḥ / sam | dūtaḥ | adyaut | uṣasaḥ | vi-roke ||3.5.2||
adhāyi | agniḥ | mānuṣīṣu | vikṣu / apām | garbhaḥ | mitraḥ | r̥tena | sādhan || ā | hiryataḥ | yajataḥ | sānu | asthāt / abhūt | ūm̐ iti | vipraḥ | havyaḥ | matīnām ||3.5.3||
mitraḥ | agniḥ | bhavati | yat | sam-iddhaḥ / mitraḥ | hotā | varuṇaḥ | jāta-vedāḥ || mitraḥ | adhvaryuḥ | iṣiraḥ | damūnāḥ / mitraḥ | sindhūnām | uta | parvatānām ||3.5.4||
pāti | priyam | ripaḥ | agram | padam | veḥ / pāti | yahvaḥ | caraṇam | sūryasya || pāti | nābhā | sapta-śīrṣāṇām | agniḥ / pāti | devānām | upa-mādam | r̥ṣvaḥ ||3.5.5||
r̥bhuḥ | cakre | īḍyam | cāru | nāma / viśvāni | devaḥ | vayunāni | vidvān || sasasya | carma | ghr̥ta-vat | padam | veḥ / tat | it | agniḥ | rakṣati | apra-yucchan ||3.5.6||
ā | yonim | agniḥ | ghr̥ta-vantam | asthāt / pr̥thu-pragānam | uśantam | uśānaḥ || dīdyānaḥ | śuciḥ | r̥ṣvaḥ | pāvakaḥ / punaḥ-punaḥ | mātarā | navyasī iti | kariti kaḥ ||3.5.7||
sadyaḥ | jātaḥ | oṣadhībhiḥ | vavakṣe / yadi | vardhanti | pra-svaḥ | ghr̥tena || āpaḥ-iva | pra-vatā | śumbhamānāḥ / uruṣyat | agniḥ | pitroḥ | upa-sthe ||3.5.8||
ut | ūm̐ iti | stutaḥ | sam-idhā | yahvaḥ | adyaut / varṣman | divaḥ | adhi | nābhā | pr̥thivyāḥ || mitraḥ | agniḥ | īḍyaḥ | mātariśvā / ā | dūtaḥ | vakṣat | yajathāya | devān ||3.5.9||
ut | astambhīt | sam-idhā | nākam | r̥ṣvaḥ / agniḥ | bhavan | ut-tamaḥ | rocanānām || yadi | bhr̥gu-bhyaḥ | pari | mātariśvā / guhā | santam | havya-vāham | sam-īdhe ||3.5.10||
iḷām | agne | puru-daṁsam | sanim | goḥ / śaśvat-tamam | havamānāya | sādha || syāt | naḥ | sūnuḥ | tanayaḥ | vijā-vā / agne | sā | te | su-matiḥ | bhūtu | asme iti ||3.5.11||

pra | kāravaḥ | mananā | vacyamānāḥ / devadrīcīm | nayata | deva-yantaḥ || dakṣiṇā-vāṭ | vājinī | prācī | eti / haviḥ | bharantī | agnaye | ghr̥tācī ||3.6.1||
ā | rodasī iti | apr̥ṇāḥ | jāyamānaḥ / uta | pra | rikthāḥ | adha | nu | prayajyo iti pra-yajyo || divaḥ | cit | agne | mahinā | pr̥thivyāḥ / vacyantām | te | vahnayaḥ | sapta-jihvāḥ ||3.6.2||
dyauḥ | ca | tvā | pr̥thivī | yajñiyāsaḥ / ni | hotāram | sādayante | damāya || yadi | viśaḥ | mānuṣīḥ | deva-yantīḥ / prayasvatīḥ | īḷate | śukram | arciḥ ||3.6.3||
mahān | sadha-sthe | dhruvaḥ | ā | ni-sattaḥ / antaḥ | dyāvā | māhine iti | haryamāṇaḥ || āskre iti | sapatnī iti sa-patnī | ajare iti | amr̥kte iti / sabardughe iti sabaḥ-dughe | uru-gāyasya | dhenū iti ||3.6.4||
vratā | te | agne | mahataḥ | mahāni / tava | kratvā | rodasī iti | ā | tatantha || tvam | dūtaḥ | abhavaḥ | jāyamānaḥ / tvam | netā | vr̥ṣabha | carṣaṇīnām ||3.6.5||
r̥tasya | vā | keśinā | yogyābhiḥ / ghr̥ta-snuvā | rohitā | dhuri | dhiṣva || atha | ā | vaha | devān | deva | viśvān / su-adhvarā | kr̥ṇuhi | jāta-vedaḥ ||3.6.6||
divaḥ | cit | ā | te | rucayanta | rokāḥ / uṣaḥ | vi-bhātīḥ | anu | bhāsi | pūrvīḥ || apaḥ | yat | agne | uśadhak | vaneṣu / hotuḥ | mandrasya | panayanta | devāḥ ||3.6.7||
urau | vā | ye | antarikṣe | madanti / divaḥ | vā | ye | rocane | santi | devāḥ || ūmāḥ | vā | ye | su-havāsaḥ | yajatrāḥ / ā-yemire | rathyaḥ | agne | aśvāḥ ||3.6.8||
ā | ebhiḥ | agne | sa-ratham | yāhi | arvāṅ / nānā-ratham | vā | vi-bhavaḥ | hi | aśvāḥ || patnī-vataḥ | triṁśatam | trīn | ca | devān / anu-svadham | ā | vaha | mādayasva ||3.6.9||
saḥ | hotā | yasya | rodasī iti | cit | urvī iti / yajñam-yajñam | abhi | vr̥dhe | gr̥ṇītaḥ || prācī iti | adhvarā-iva | tasthatuḥ | sumeke iti su-meke / r̥tavarī ityr̥ta-varī | r̥ta-jātasya | satye iti ||3.6.10||
iḷām | agne | puru-daṁsam | sanim | goḥ / śaśvat-tamam | havamānāya | sādha || syāt | naḥ | sūnuḥ | tanayaḥ | vijā-vā / agne | sā | te | su-matiḥ | bhūtu | asme iti ||3.6.11||

pra | ye | āruḥ | śiti-pr̥ṣṭhasya | dhāseḥ / ā | mātarā | viviśuḥ | sapta | vāṇīḥ || pari-kṣitā | pitarā | sam | carete iti / pra | sarsrāte iti | dīrgham | āyuḥ | pra-yakṣe ||3.7.1||
divakṣasaḥ | dhenavaḥ | vr̥ṣṇaḥ | aśvāḥ / devīḥ | ā | tasthau | madhu-mat | vahantīḥ || r̥tasya | tvā | sadasi | kṣema-yantam / pari | ekā | carati | vartanim | gauḥ ||3.7.2||
ā | sīm | arohat | su-yamāḥ | bhavantīḥ / patiḥ | cikitvān | rayi-vit | rayīṇām || pra | nīla-pr̥ṣṭhaḥ | atasasya | dhāseḥ / tāḥ | avāsayat | purudha-pratīkaḥ ||3.7.3||
mahi | tvāṣṭram | ūrjayantīḥ | ajuryam / stabhu-yamānam | vahataḥ | vahanti || vi | aṅgebhiḥ | didyutānaḥ | sadha-sthe / ekām-iva | rodasī iti | ā | viveśa ||3.7.4||
jānanti | vr̥ṣṇaḥ | aruṣasya | śevam / uta | bradhnasya | śāsane | raṇanti || divaḥ-rucaḥ | su-rucaḥ | rocamānāḥ / iḷā | yeṣām | gaṇyā | māhinā | gīḥ ||3.7.5||
uto iti | pitr̥-bhyām | pra-vidā | anu | ghoṣam / mahaḥ | mahat-bhyām | anayanta | śūṣam || ukṣā | ha | yatra | pari | dhānam | aktoḥ / anu | svam | dhāma | jarituḥ | vavakṣa ||3.7.6||
adhvaryu-bhiḥ | pañca-bhiḥ | sapta | viprāḥ / priyam | rakṣante | ni-hitam | padam | veriti veḥ || prāñcaḥ | madanti | ukṣaṇaḥ | ajuryāḥ / devāḥ | devānām | anu | hi | vratā | guriti guḥ ||3.7.7||
daivyā | hotārā | prathamā | ni | r̥ñje / sapta | pr̥kṣāsaḥ | svadhayā | madanti || r̥tam | śaṁsantaḥ | r̥tam | it | te | āhuḥ / anu | vratam | vrata-pāḥ | dīdhyānāḥ ||3.7.8||
vr̥ṣa-yante | mahe | atyāya | pūrvīḥ / vr̥ṣṇe | citrāya | raśmayaḥ | su-yāmāḥ || deva | hotaḥ | mandra-taraḥ | cikitvān / mahaḥ | devān | rodasī iti | ā | iha | vakṣi ||3.7.9||
pr̥kṣa-prayajaḥ | draviṇaḥ | su-vācaḥ / su-ketavaḥ | uṣasaḥ | revat | ūṣuḥ || uto iti | cit | agne | mahinā | pr̥thivyāḥ / kr̥tam | cit | enaḥ | sam | mahe | daśasya ||3.7.10||
iḷām | agne | puru-daṁsam | sanim | goḥ / śaśvat-tamam | havamānāya | sādha || syāt | naḥ | sūnuḥ | tanayaḥ | vijā-vā / agne | sā | te | su-matiḥ | bhūtu | asme iti ||3.7.11||

añjanti | tvām | adhvare | deva-yantaḥ / vanaspate | madhunā | daivyena || yat | ūrdhvaḥ | tiṣṭhāḥ | draviṇā | iha | dhattāt / yat | vā | kṣayaḥ | mātuḥ | asyāḥ | upa-sthe ||3.8.1||
sam-iddhasya | śrayamāṇaḥ | purastāt / brahma | vanvānaḥ | ajaram | su-vīram || āre | asmat | amatim | bādhamānaḥ / ut | śrayasva | mahate | saubhagāya ||3.8.2||
ut | śrayasva | vanaspate / varṣman | pr̥thivyāḥ | adhi || su-mitī | mīyamānaḥ / varcaḥ | dhāḥ | yajña-vāhase ||3.8.3||
yuvā | su-vāsāḥ | pari-vītaḥ | ā | agāt / saḥ | ūm̐ iti | śreyān | bhavati | jāyamānaḥ || tam | dhīrāsaḥ | kavayaḥ | ut | nayanti / su-ādhyaḥ | manasā | deva-yantaḥ ||3.8.4||
jātaḥ | jāyate | sudina-tve | ahnām / sa-marye | ā | vidathe | vardhamānaḥ || punanti | dhīrāḥ | apasaḥ | manīṣā / deva-yāḥ | vipraḥ | ut | iyarti | vācam ||3.8.5||
yān | vaḥ | naraḥ | deva-yantaḥ | ni-mimyuḥ / vanaspate | sva-dhitiḥ | vā | tatakṣa || te | devāsaḥ | svaravaḥ | tasthi-vāṁsaḥ / prajā-vat | asme iti | didhiṣantu | ratnam ||3.8.6||
ye | vr̥kṇāsaḥ | adhi | kṣami / ni-mitāsaḥ | yata-srucaḥ || te | naḥ | vyantu | vāryam / deva-trā | kṣetra-sādhasaḥ ||3.8.7||
ādityāḥ | rudrāḥ | vasavaḥ | su-nīthāḥ / dyāvākṣāmā | pr̥thivī | antarikṣam || sa-joṣasaḥ | yajñam | avantu | devāḥ / ūrdhvam | kr̥ṇvantu | adhvarasya | ketum ||3.8.8||
haṁsāḥ-iva | śreṇi-śaḥ | yatānāḥ / śukrā | vasānāḥ | svaravaḥ | naḥ | ā | aguḥ || ut-nīyamānāḥ | kavi-bhiḥ | purastāt / devāḥ | devānām | api | yanti | pāthaḥ ||3.8.9||
śr̥ṅgāṇi-iva | it | śr̥ṅgiṇām | sam | dadr̥śre / caṣāla-vantaḥ | svaravaḥ | pr̥thivyām || vāghat-bhiḥ | vā | vi-have | śroṣamāṇāḥ / asmān | avantu | pr̥tanājyeṣu ||3.8.10||
vanaspate | śata-valśaḥ | vi | roha / sahasra-valśāḥ | vi | vayam | ruhema || yam | tvām | ayam | sva-dhitiḥ | tejamānaḥ / pra-nināya | mahate | saubhagāya ||3.8.11||

sakhāyaḥ | tvā | vavr̥mahe / devam | martāsaḥ | ūtaye || apām | napātam | su-bhagam | su-dīditim / su-pratūrtim | anehasam ||3.9.1||
kāyamānaḥ | vanā | tvam / yat | mātr̥̄ḥ | ajagan | apaḥ || na | tat | te | agne | pra-mr̥ṣe | ni-vartanam / yat | dūre | san | iha | abhavaḥ ||3.9.2||
ati | tr̥ṣṭam | vavakṣitha / atha | eva | su-manāḥ | asi || pra-pra | anye | yanti | pari | anye | āsate / yeṣām | sakhye | asi | śritaḥ ||3.9.3||
īyi-vāṁsam | ati | sridhaḥ / śaśvatīḥ | ati | saścataḥ || anu | īm | avindan | ni-cirāsaḥ | adruhaḥ / ap-su | siṁham-iva | śritam ||3.9.4||
sasr̥vāṁsam-iva | tmanā / agnim | itthā | tiraḥ-hitam || ā | enam | nayat | mātariśvā | parā-vataḥ / devebhyaḥ | mathitam | pari ||3.9.5||
tam | tvā | martāḥ | agr̥bhṇata / devebhyaḥ | havya-vāhana || viśvān | yat | yajñān | abhi-pāsi | mānuṣa / tava | kratvā | yaviṣṭhya ||3.9.6||
tat | bhadram | tava | daṁsanā / pākāya | cit | chadayati || tvām | yat | agne | paśavaḥ | sam-āsate / sam-iddham | api-śarvare ||3.9.7||
ā | juhota | su-adhvaram / śīram | pāvaka-śociṣam || āśum | dūtam | ajiram | pratnam | īḍyam / śruṣṭī | devam | saparyata ||3.9.8||
trīṇi | śatā | trī | sahasrāṇi | agnim / triṁśat | ca | devāḥ | nava | ca | asaparyan || aukṣan | ghr̥taiḥ | astr̥ṇan | barhiḥ | asmai / āt | it | hotāram | ni | asādayanta ||3.9.9||

tvām | agne | manīṣiṇaḥ / sam-rājam | carṣaṇīnām || devam | martāsaḥ | indhate | sam | adhvare ||3.10.1||
tvām | yajñeṣu | r̥tvijam / agne | hotāram | īḷate || gopāḥ | r̥tasya | dīdihi | sve | dame ||3.10.2||
saḥ | gha | yaḥ | te | dadāśati / sam-idhā | jāta-vedase || saḥ | agne | dhatte | su-vīryam | saḥ | puṣyati ||3.10.3||
saḥ | ketuḥ | adhvarāṇām / agniḥ | devebhiḥ | ā | gamat || añjānaḥ | sapta | hotr̥-bhiḥ | haviṣmate ||3.10.4||
pra | hotre | pūrvyam | vacaḥ / agnaye | bharata | br̥hat || vipām | jyotīṁṣi | bibhrate | na | vedhase ||3.10.5||
agnim | vardhantu | naḥ | giraḥ / yataḥ | jāyate | ukthyaḥ || mahe | vājāya | draviṇāya | darśataḥ ||3.10.6||
agne | yajiṣṭhaḥ | adhvare / devān | deva-yate | yaja || hotā | mandraḥ | vi | rājasi | ati | sridhaḥ ||3.10.7||
saḥ | naḥ | pāvaka | dīdihi / dyu-mat | asme iti | su-vīryam || bhava | stotr̥-bhyaḥ | antamaḥ | svastaye ||3.10.8||
tam | tvā | viprāḥ | vipanyavaḥ / jāgr̥-vāṁsaḥ | sam | indhate || havya-vāham | amartyam | sahaḥ-vr̥dham ||3.10.9||

agniḥ | hotā | puraḥ-hitaḥ / adhvarasya | vi-carṣaṇiḥ || saḥ | veda | yajñam | ānuṣak ||3.11.1||
saḥ | havya-vāṭ | amartyaḥ / uśik | dūtaḥ | canaḥ-hitaḥ || agniḥ | dhiyā | sam | r̥ṇvati ||3.11.2||
agniḥ | dhiyā | saḥ | cetati / ketuḥ | yajñasya | pūrvyaḥ || artham | hi | asya | taraṇi ||3.11.3||
agnim | sūnum | sana-śrutam / sahasaḥ | jāta-vedasam || vahnim | devāḥ | akr̥ṇvata ||3.11.4||
adābhyaḥ | puraḥ-etā / viśām | agniḥ | mānuṣīṇām || tūrṇiḥ | rathaḥ | sadā | navaḥ ||3.11.5||
sahvān | viśvāḥ | abhi-yujaḥ / kratuḥ | devānām | amr̥ktaḥ || agniḥ | tuviśravaḥ-tamaḥ ||3.11.6||
abhi | prayāṁsi | vāhasā / dāśvān | aśnoti | martyaḥ || kṣayam | pāvaka-śociṣaḥ ||3.11.7||
pari | viśvāni | su-dhitā / agneḥ | aśyāma | manma-bhiḥ || viprāsaḥ | jāta-vedasaḥ ||3.11.8||
agne | viśvāni | vāryā / vājeṣu | saniṣāmahe || tve iti | devāsaḥ | ā | īrire ||3.11.9||

indrāgnī iti | ā | gatam | sutam / gīḥ-bhiḥ | nabhaḥ | vareṇyam || asya | pātam | dhiyā | iṣitā ||3.12.1||
indrāgnī iti | jarituḥ | sacā / yajñaḥ | jigāti | cetanaḥ || ayā | pātam | imam | sutam ||3.12.2||
indram | agnim | kavi-chadā / yajñasya | jūtyā | vr̥ṇe || tā | somasya | iha | tr̥mpatām ||3.12.3||
tośā | vr̥tra-hanā | huve / sa-jitvānā | aparā-jitā || indrāgnī iti | vāja-sātamā ||3.12.4||
pra | vām | arcanti | ukthinaḥ / nītha-vidaḥ | jaritāraḥ || indrāgnī iti | iṣaḥ | ā | vr̥ṇe ||3.12.5||
indrāgnī iti | navatim | puraḥ / dāsa-patnīḥ | adhūnutam || sākam | ekena | karmaṇā ||3.12.6||
indrāgnī iti | apasaḥ | pari / upa | pra | yanti | dhītayaḥ || r̥tasya | pathyāḥ | anu ||3.12.7||
indrāgnī iti | taviṣāṇi | vām / sadha-sthāni | prayāṁsi | ca || yuvoḥ | ap-tūryam | hitam ||3.12.8||
indrāgnī iti | rocanā | divaḥ / pari | vājeṣu | bhūṣathaḥ || tat | vām | ceti | pra | vīryam ||3.12.9||

pra | vaḥ | devāya | agnaye / barhiṣṭham | arca | asmai || gamat | devebhiḥ | ā | saḥ | naḥ / yajiṣṭhaḥ | barhiḥ | ā | sadat ||3.13.1||
r̥ta-vā | yasya | rodasī iti / dakṣam | sacante | ūtayaḥ || haviṣmantaḥ | tam | īḷate / tam | saniṣyantaḥ | avase ||3.13.2||
saḥ | yantā | vipraḥ | eṣām / saḥ | yajñānām | atha | hi | saḥ || agnim | tam | vaḥ | duvasyata / dātā | yaḥ | vanitā | magham ||3.13.3||
saḥ | naḥ | śarmāṇi | vītaye / agniḥ | yacchatu | śam-tamā || yataḥ | naḥ | pruṣṇavat | vasu / divi | kṣiti-bhyaḥ | ap-su | ā ||3.13.4||
dīdi-vāṁsam | apūrvyam / vasvībhiḥ | asya | dhīti-bhiḥ || r̥kvāṇaḥ | agnim | indhate / hotāram | viśpatim | viśām ||3.13.5||
uta | naḥ | brahman | aviṣaḥ / uktheṣu | deva-hūtamaḥ || śam | naḥ | śoca | marut-vr̥dhaḥ / agne | sahasra-sātamaḥ ||3.13.6||
nu | naḥ | rāsva | sahasra-vat / toka-vat | puṣṭi-mat | vasu || dyu-mat | agne | su-vīryam / varṣiṣṭham | anupa-kṣitam ||3.13.7||

ā | hotā | mandraḥ | vadathāni | asthāt / satyaḥ | yajvā | kavi-tamaḥ | saḥ | vedhāḥ || vidyut-rathaḥ | sahasaḥ | putraḥ | agniḥ / śociḥ-keśaḥ | pr̥thivyām | pājaḥ | aśret ||3.14.1||
ayāmi | te | namaḥ-uktim | juṣasva / r̥ta-vaḥ | tubhyam | cetate | sahasvaḥ || vidvān | ā | vakṣi | viduṣaḥ | ni | satsi / madhye | ā | barhiḥ | ūtaye | yajatra ||3.14.2||
dravatām | te | uṣasā | vājayantī iti / agne | vātasya | pathyābhiḥ | accha || yat | sīm | añjanti | pūrvyam | haviḥ-bhiḥ / ā | vandhurā-iva | tasthatuḥ | duroṇe ||3.14.3||
mitraḥ | ca | tubhyam | varuṇaḥ | sahasvaḥ / agne | viśve | marutaḥ | sumnam | arcan || yat | śociṣā | sahasaḥ | putra | tiṣṭhāḥ / abhi | kṣitīḥ | prathayan | sūryaḥ | nr̥̄n ||3.14.4||
vayam | te | adya | rarima | hi | kāmam / uttāna-hastāḥ | namasā | upa-sadya || yajiṣṭhena | manasā | yakṣi | devān / asredhatā | manmanā | vipraḥ | agne ||3.14.5||
tvat | hi | putra | sahasaḥ | vi | pūrvīḥ / devasya | yanti | ūtayaḥ | vi | vājāḥ || tvam | dehi | sahasriṇam | rayim | naḥ / adrogheṇa | vacasā | satyam | agne ||3.14.6||
tubhyam | dakṣa | kavikrato iti kavi-krato | yāni | imā / deva | martāsaḥ | adhvare | akarma || tvam | viśvasya | su-rathasya | bodhi / sarvam | tat | agne | amr̥ta | svada | iha ||3.14.7||

vi | pājasā | pr̥thunā | śośucānaḥ / bādhasva | dviṣaḥ | rakṣasaḥ | amīvāḥ || su-śarmaṇaḥ | br̥hataḥ | śarmaṇi | syām / agneḥ | aham | su-havasya | pra-nītau ||3.15.1||
tvam | naḥ | asyāḥ | uṣasaḥ | vi-uṣṭau / tvam | sūre | ut-ite | bodhi | gopāḥ || janma-iva | nityam | tanayam | juṣasva / stomam | me | agne | tanvā | su-jāta ||3.15.2||
tvam | nr̥-cakṣāḥ | vr̥ṣabha | anu | pūrvīḥ / kr̥ṣṇāsu | agne | aruṣaḥ | vi | bhāhi || vaso iti | neṣi | ca | parṣi | ca | ati | aṁhaḥ / kr̥dhi | naḥ | rāye | uśijaḥ | yaviṣṭha ||3.15.3||
aṣāḷhaḥ | agne | vr̥ṣabhaḥ | didīhi / puraḥ | viśvāḥ | saubhagā | sam-jigīvān || yajñasya | netā | prathamasya | pāyoḥ / jāta-vedaḥ | br̥hataḥ | su-pranīte ||3.15.4||
acchidrā | śarma | jaritariti | purūṇi / devān | accha | dīdyānaḥ | su-medhāḥ || rathaḥ | na | sasniḥ | abhi | vakṣi | vājam / agne | tvam | rodasī iti | naḥ | sumeke iti su-meke ||3.15.5||
pra | pīpaya | vr̥ṣabha | jinva | vājān / agne | tvam | rodasī iti | naḥ | sudoghe iti su-doghe || devebhiḥ | deva | su-rucā | rucānaḥ / mā | naḥ | martasya | duḥ-matiḥ | pari | sthāt ||3.15.6||
iḷām | agne | puru-daṁsam | sanim | goḥ / śaśvat-tamam | havamānāya | sādha || syāt | naḥ | sūnuḥ | tanayaḥ | vijā-vā / agne | sā | te | su-matiḥ | bhūtu | asme iti ||3.15.7||

ayam | agniḥ | su-vīryasya / īśe | mahaḥ | saubhagasya || rāyaḥ | īśe | su-apatyasya | go-mataḥ / īśe | vr̥tra-hathānām ||3.16.1||
imam | naraḥ | marutaḥ | saścata | vr̥dham / yasmin | rāyaḥ | śe-vr̥dhāsaḥ || abhi | ye | santi | pr̥tanāsu | duḥ-dhyaḥ / viśvāhā | śatrum | ā-dabhuḥ ||3.16.2||
saḥ | tvam | naḥ | rāyaḥ | śiśīhi / mīḍhvaḥ | agne | su-vīryasya || tuvi-dyumna | varṣiṣṭhasya | prajā-vataḥ / anamīvasya | śuṣmiṇaḥ ||3.16.3||
cakriḥ | yaḥ | viśvā | bhuvanā | abhi | sasahiḥ / cakriḥ | deveṣu | ā | duvaḥ || ā | deveṣu | yatate | ā | su-vīrye / ā | śaṁse | uta | nr̥ṇām ||3.16.4||
mā | naḥ | agne | amataye / mā | avīratāyai | rīradhaḥ || mā | agotāyai | sahasaḥ | putra | mā | nide / apa | dveṣāṁsi | ā | kr̥dhi ||3.16.5||
śagdhi | vājasya | su-bhaga | prajā-vataḥ / agne | br̥hataḥ | adhvare || sam | rāyā | bhūyasā | sr̥ja | mayaḥ-bhunā / tuvi-dyumna | yaśasvatā ||3.16.6||

sam-idhyamānaḥ | prathamā | anu | dharma / sam | aktu-bhiḥ | ajyate | viśva-vāraḥ || śociḥ-keśaḥ | ghr̥ta-nirnik | pāvakaḥ / su-yajñaḥ | agniḥ | yajathāya | devān ||3.17.1||
yathā | ayajaḥ | hotram | agne | pr̥thivyāḥ / yathā | divaḥ | jāta-vedaḥ | cikitvān || eva | anena | haviṣā | yakṣi | devān / manuṣvat | yajñam | pra | tira | imam | adya ||3.17.2||
trīṇi | āyūṁṣi | tava | jāta-vedaḥ / tisraḥ | ā-jānīḥ | uṣasaḥ | te | agne || tābhiḥ | devānām | avaḥ | yakṣi | vidvān / atha | bhava | yajamānāya | śam | yoḥ ||3.17.3||
agnim | su-dītim | su-dr̥śam | gr̥ṇantaḥ / namasyāmaḥ | tvā | īḍyam | jāta-vedaḥ || tvām | dūtam | aratim | havya-vāham / devāḥ | akr̥ṇvan | amr̥tasya | nābhim ||3.17.4||
yaḥ | tvat | hotā | pūrvaḥ | agne | yajīyān / dvitā | ca | sattā | svadhayā | ca | śam-bhuḥ || tasya | anu | dharma | pra | yaja | cikitvaḥ / atha | naḥ | dhāḥ | adhvaram | deva-vītau ||3.17.5||

bhava | naḥ | agne | su-manāḥ | upa-itau / sakhā-iva | sakhye | pitarā-iva | sādhuḥ || puru-druhaḥ | hi | kṣitayaḥ | janānām / prati | pratīcīḥ | dahatāt | arātīḥ ||3.18.1||
tapo iti | su | agne | antarān | amitrān / tapa | śaṁsam | araruṣaḥ | parasya || tapo iti | vaso iti | cikitānaḥ | acittān / vi | te | tiṣṭhantām | ajarāḥ | ayāsaḥ ||3.18.2||
idhmena | agne | icchamānaḥ | ghr̥tena / juhomi | havyam | tarase | balāya || yāvat | īśe | brahmaṇā | vandamānaḥ / imām | dhiyam | śata-seyāya | devīm ||3.18.3||
ut | śociṣā | sahasaḥ | putra | stutaḥ / br̥hat | vayaḥ | śaśamāneṣu | dhehi || revat | agne | viśvāmitreṣu | śam | yoḥ / marmr̥jma | te | tanvam | bhūri | kr̥tvaḥ ||3.18.4||
kr̥dhi | ratnam | su-sanitaḥ | dhanānām / saḥ | gha | it | agne | bhavasi | yat | sam-iddhaḥ || stotuḥ | duroṇe | su-bhagasya | revat / sr̥prā | karasnā | dadhiṣe | vapūṁṣi ||3.18.5||

agnim | hotāram | pra | vr̥ṇe | miyedhe / gr̥tsam | kavim | viśva-vidam | amūram || saḥ | naḥ | yakṣat | deva-tātā | yajīyān / rāye | vājāya | vanate | maghāni ||3.19.1||
pra | te | agne | haviṣmatīm | iyarmi / accha | su-dyumnām | rātinīm | ghr̥tācīm || pra-dakṣiṇit | deva-tātim | urāṇaḥ / sam | rāti-bhiḥ | vasu-bhiḥ | yajñam | aśret ||3.19.2||
saḥ | tejīyasā | manasā | tvā-ūtaḥ / uta | śikṣa | su-apatyasya | śikṣoḥ || agne | rāyaḥ | nr̥-tamasya | pra-bhūtau / bhūyāma | te | su-stutayaḥ | ca | vasvaḥ ||3.19.3||
bhūrīṇi | hi | tve iti | dadhire | anīkā / agne | devasya | yajyavaḥ | janāsaḥ || saḥ | ā | vaha | deva-tātim | yaviṣṭha / śardhaḥ | yat | adya | divyam | yajāsi ||3.19.4||
yat | tvā | hotāram | anajan | miyedhe / ni-sādayantaḥ | yajathāya | devāḥ || saḥ | tvam | naḥ | agne | avitā | iha | bodhi / adhi | śravāṁsi | dhehi | naḥ | tanūṣu ||3.19.5||

agnim | uṣasam | aśvinā | dadhi-krām / vi-uṣṭiṣu | havate | vahniḥ | ukthaiḥ || su-jyotiṣaḥ | naḥ | śr̥ṇvantu | devāḥ / sa-joṣasaḥ | adhvaram | vāvaśānāḥ ||3.20.1||
agne | trī | te | vājinā | trī | sadha-sthā / tisraḥ | te | jihvāḥ | r̥ta-jāta | pūrvīḥ || tisraḥ | ūm̐ iti | te | tanvaḥ | deva-vātāḥ / tābhiḥ | naḥ | pāhi | giraḥ | apra-yucchan ||3.20.2||
agne | bhūrīṇi | tava | jāta-vedaḥ / deva | svadhā-vaḥ | amr̥tasya | nāma || yāḥ | ca | māyāḥ | māyinām | viśvam-inva / tve iti | pūrvīḥ | sam-dadhuḥ | pr̥ṣṭabandho iti pr̥ṣṭa-bandho ||3.20.3||
agniḥ | netā | bhagaḥ-iva | kṣitīnām / daivīnām | devaḥ | r̥tu-pāḥ | r̥ta-vā || saḥ | vr̥tra-hā | sanayaḥ | viśva-vedāḥ / parṣat | viśvā | ati | duḥ-itā | gr̥ṇantam ||3.20.4||
dadhi-krām | agnim | uṣasam | ca | devīm / br̥haspatim | savitāram | ca | devam || aśvinā | mitrāvaruṇā | bhagam | ca / vasūn | rudrān | ādityān | iha | huve ||3.20.5||

imam | naḥ | yajñam | amr̥teṣu | dhehi / īmā | havyā | jāta-vedaḥ | juṣasva || stokānām | agne | medasaḥ | ghr̥tasya / hotariti | pra | aśāna | prathamaḥ | ni-sadya ||3.21.1||
ghr̥ta-vantaḥ | pāvaka | te / stokāḥ | ścotanti | medasaḥ || sva-dharman | deva-vītaye / śreṣṭham | naḥ | dhehi | vāryam ||3.21.2||
tubhyam | stokāḥ | ghr̥ta-ścutaḥ / agne | viprāya | santya || r̥ṣiḥ | śreṣṭhaḥ | sam | idhyase / yajñasya | pra-avitā | bhava ||3.21.3||
tubhyam | ścotanti | adhrigo ityadhri-go | śacī-vaḥ / stokāsaḥ | agne | medasaḥ | ghr̥tasya || kavi-śastaḥ | br̥hatā | bhānunā | ā | agāḥ / havyā | juṣasva | medhira ||3.21.4||
ojiṣṭham | te | madhyataḥ | medaḥ | ut-bhr̥tam / pra | te | vayam | dadāmahe || ścotanti | te | vaso iti | stokāḥ | adhi | tvaci / prati | tān | deva-śaḥ | vihi ||3.21.5||

ayam | saḥ | agniḥ | yasmin | somam | indraḥ / sutam | dadhe | jaṭhare | vāvaśānaḥ || sahasriṇam | vājam | atyam | na | saptim / sasa-vān | san | stūyase | jāta-vedaḥ ||3.22.1||
agne | yat | te | divi | varcaḥ | pr̥thivyām / yat | oṣadhīṣu | ap-su | ā | yajatra || yena | antarikṣam | uru | ā-tatantha / tveṣaḥ | saḥ | bhānuḥ | arṇavaḥ | nr̥-cakṣāḥ ||3.22.2||
agne | divaḥ | arṇam | accha | jigāsi / accha | devān | ūciṣe | dhiṣṇyāḥ | ye || yāḥ | rocane | parastāt | sūryasya / yāḥ | ca | avastāt | upa-tiṣṭhante | āpaḥ ||3.22.3||
purīṣyāsaḥ | agnayaḥ / pravaṇebhiḥ | sa-joṣasaḥ || juṣantām | yajñam | adruhaḥ / anamīvāḥ | iṣaḥ | mahīḥ ||3.22.4||
iḷām | agne | puru-daṁsam | sanim | goḥ / śaśvat-tamam | havamānāya | sādha || syāt | naḥ | sūnuḥ | tanayaḥ | vijā-vā / agne | sā | te | su-matiḥ | bhūtu | asme iti ||3.22.5||

niḥ-mathitaḥ | su-dhitaḥ | ā | sadha-sthe / yuvā | kaviḥ | adhvarasya | pra-netā || jūryat-su | agniḥ | ajaraḥ | vaneṣu / atra | dadhe | amr̥tam | jāta-vedāḥ ||3.23.1||
amanthiṣṭām | bhāratā | revat | agnim / deva-śravāḥ | deva-vātaḥ | su-dakṣam || agne | vi | paśya | br̥hatā | abhi | rāyā / iṣām | naḥ | netā | bhavatāt | anu | dyūn ||3.23.2||
daśa | kṣipaḥ | pūrvyam | sīm | ajījanan / su-jātam | mātr̥ṣu | priyam || agnim | stuhi | daiva-vātam | deva-śravaḥ / yaḥ | janānām | asat | vaśī ||3.23.3||
ni | tvā | dadhe | vare | ā | pr̥thivyāḥ / iḷāyāḥ | pade | sudina-tve | ahnām || dr̥ṣat-vatyām | mānuṣe | āpayāyām / sarasvatyām | revat | agne | didīhi ||3.23.4||
iḷām | agne | puru-daṁsam | sanim | goḥ / śaśvat-tamam | havamānāya | sādha || syāt | naḥ | sūnuḥ | tanayaḥ | vijā-vā / agne | sā | te | su-matiḥ | bhūtu | asme iti ||3.23.5||

agne | sahasva | pr̥tanāḥ / abhi-mātīḥ | apa | asya || dustaraḥ | taran | arātīḥ / varcaḥ | dhāḥ | yajña-vāhase ||3.24.1||
agne | iḷā | sam | idhyase / vīti-hotraḥ | amartyaḥ || juṣasva | su | naḥ | adhvaram ||3.24.2||
agne | dyumnena | jāgr̥ve / sahasaḥ | sūno iti | ā-huta || ā | idam | barhiḥ | sadaḥ | mama ||3.24.3||
agne | viśvebhiḥ | agni-bhiḥ / devebhiḥ | mahaya | giraḥ || yajñeṣu | ye | ūm̐ iti | cāyavaḥ ||3.24.4||
agne | dāḥ | dāśuṣe | rayim / vīra-vantam | parīṇasam || śiśīhi | naḥ | sūnu-mataḥ ||3.24.5||

agne | divaḥ | sūnuḥ | asi | pra-cetāḥ / tanā | pr̥thivyāḥ | uta | viśva-vedāḥ || r̥dhak | devān | iha | yaja | cikitvaḥ ||3.25.1||
agniḥ | sanoti | vīryāṇi | vidvān / sanoti | vājam | amr̥tāya | bhūṣan || saḥ | naḥ | devān | ā | iha | vaha | purukṣo iti puru-kṣo ||3.25.2||
agniḥ | dyāvāpr̥thivī iti | viśvajanye iti viśva-janye / ā | bhāti | devī iti | amr̥te iti | amūraḥ || kṣayan | vājaiḥ | puru-candraḥ | namaḥ-bhiḥ ||3.25.3||
agne | indraḥ | ca | dāśuṣaḥ | duroṇe / suta-vataḥ | yajñam | iha | upa | yātam || amardhantā | soma-peyāya | devā ||3.25.4||
agne | apām | sam | idhyase | duroṇe / nityaḥ | sūno iti | sahasaḥ | jāta-vedaḥ || sadha-sthāni | mahayamānaḥ | ūtī ||3.25.5||

vaiśvānaram | manasā | agnim | ni-cāyya / haviṣmantaḥ | anu-satyam | svaḥ-vidam || su-dānum | devam | rathiram | vasu-yavaḥ / gīḥ-bhiḥ | raṇvam | kuśikāsaḥ | havāmahe ||3.26.1||
tam | śubhram | agnim | avase | havāmahe / vaiśvānaram | mātariśvānam | ukthyam || br̥haspatim | manuṣaḥ | deva-tātaye / vipram | śrotāram | atithim | raghu-syadam ||3.26.2||
aśvaḥ | na | krandan | jani-bhiḥ | sam | idhyate / vaiśvānaraḥ | kuśikebhiḥ | yuge-yuge || saḥ | naḥ | agniḥ | su-vīryam | su-aśvyam / dadhātu | ratnam | amr̥teṣu | jāgr̥viḥ ||3.26.3||
pra | yantu | vājāḥ | taviṣībhiḥ | agnayaḥ / śubhe | sam-miślāḥ | pr̥ṣatīḥ | ayukṣata || br̥hat-ukṣaḥ | marutaḥ | viśva-vedasaḥ / pra | vepayanti | parvatān | adābhyāḥ ||3.26.4||
agni-śriyaḥ | marutaḥ | viśva-kr̥ṣṭayaḥ / ā | tveṣam | ugram | avaḥ | īmahe | vayam || te | svāninaḥ | rudriyāḥ | varṣa-nirnijaḥ / siṁhāḥ | na | heṣa-kratavaḥ | su-dānavaḥ ||3.26.5||
vrātam-vrātam | gaṇam-gaṇam | suśasti-bhiḥ / agneḥ | bhāmam | marutām | ojaḥ | īmahe || pr̥ṣat-aśvāsaḥ | anavabhra-rādhasaḥ / gantāraḥ | yajñam | vidatheṣu | dhīrāḥ ||3.26.6||
agniḥ | asmi | janmanā | jāta-vedāḥ / ghr̥tam | me | cakṣuḥ | amr̥tam | me | āsan || arkaḥ | tri-dhātuḥ | rajasaḥ | vi-mānaḥ / ajasraḥ | gharmaḥ | haviḥ | asmi | nāma ||3.26.7||
tri-bhiḥ | pavitraiḥ | apupot | hi | arkam / hr̥dā | matim | jyotiḥ | anu | pra-jānan || varṣiṣṭham | ratnam | akr̥ta | svadhābhiḥ / āt | it | dyāvāpr̥thivī iti | pari | apaśyat ||3.26.8||
śata-dhāram | utsam | akṣīyamāṇam / vipaḥ-citam | pitaram | vaktvānām || meḷim | madantam | pitroḥ | upa-sthe / tam | rodasī iti | pipr̥tam | satya-vācam ||3.26.9||

pra | vaḥ | vājāḥ | abhi-dyavaḥ / haviṣmantaḥ | ghr̥tācyā || devān | jigāti | sumnayuḥ ||3.27.1||
īḷe | agnim | vipaḥ-citam / girā | yajñasya | sādhanam || śruṣṭī-vānam | dhita-vānam ||3.27.2||
agne | śakema | te | vayam / yamam | devasya | vājinaḥ || ati | dveṣāṁsi | tarema ||3.27.3||
sam-idhyamānaḥ | adhvare / agniḥ | pāvakaḥ | īḍyaḥ || śociḥ-keśaḥ | tam | īmahe ||3.27.4||
pr̥thu-pājāḥ | amartyaḥ / ghr̥ta-nirnik | su-āhutaḥ || agniḥ | yajñasya | havya-vāṭ ||3.27.5||
tam | sa-bādhaḥ | yata-srucaḥ / itthā | dhiyā | yajña-vantaḥ || ā | cakruḥ | agnim | ūtaye ||3.27.6||
hotā | devaḥ | amartyaḥ / purastāt | eti | māyayā || vidathāni | pra-codayan ||3.27.7||
vājī | vājeṣu | dhīyate / adhvareṣu | pra | nīyate || vipraḥ | yajñasya | sādhanaḥ ||3.27.8||
dhiyā | cakre | vareṇyaḥ / bhūtānām | garbham | ā | dadhe || dakṣasya | pitaram | tanā ||3.27.9||
ni | tvā | dadhe | vareṇyam / dakṣasya | iḷā | sahaḥ-kr̥ta || agne | su-dītim | uśijam ||3.27.10||
agnim | yanturam | ap-turam / r̥tasya | yoge | vanuṣaḥ || viprāḥ | vājaiḥ | sam | indhate ||3.27.11||
ūrjaḥ | napātam | adhvare / dīdi-vāṁsam | upa | dyavi || agnim | īḷe | kavi-kratum ||3.27.12||
īḷenyaḥ | namasyaḥ / tiraḥ | tamāṁsi | darśataḥ || sam | agniḥ | idhyate | vr̥ṣā ||3.27.13||
vr̥ṣo iti | agniḥ | sam | idhyate / aśvaḥ | na | deva-vāhanaḥ || tam | haviṣmantaḥ | īḷate ||3.27.14||
vr̥ṣaṇam | tvā | vayam | vr̥ṣan / vr̥ṣaṇaḥ | sam | idhīmahi || agne | dīdyatam | br̥hat ||3.27.15||

agne | juṣasva | naḥ | haviḥ / puroḷāśam | jāta-vedaḥ || prātaḥ-sāve | dhiyāvaso iti dhiyā-vaso ||3.28.1||
puroḷāḥ | agne | pacataḥ / tubhyam | vā | gha | pari-kr̥taḥ || tam | juṣasva | yaviṣṭhya ||3.28.2||
agne | vīhi | puroḷāśam / ā-hutam | tiraḥ-ahnyam || sahasaḥ | sūnuḥ | asi | adhvare | hitaḥ ||3.28.3||
mādhyaṁdine | savane | jāta-vedaḥ / puroḷāśam | iha | kave | juṣasva || agne | yahvasya | tava | bhāga-dheyam / na | pra | minanti | vidatheṣu | dhīrāḥ ||3.28.4||
agne | tr̥tīye | savane | hi | kāniṣaḥ / puroḷāśam | sahasaḥ | sūno iti | ā-hutam || atha | deveṣu | adhvaram | vipanyayā / dhāḥ | ratna-vantam | amr̥teṣu | jāgr̥vim ||3.28.5||
agne | vr̥dhānaḥ | ā-hutim / puroḷāśam | jāta-vedaḥ || juṣasva | tiraḥ-ahnyam ||3.28.6||

asti | idam | adhi-manthanam / asti | pra-jananam | kr̥tam || etām | viśpatnīm | ā | bhara / agnim | manthāma | pūrva-thā ||3.29.1||
araṇyoḥ | ni-hitaḥ | jāta-vedāḥ / garbhaḥ-iva | su-dhitaḥ | garbhiṇīṣu || dive-dive | īḍyaḥ | jāgr̥vat-bhiḥ / haviṣmat-bhiḥ | manuṣyebhiḥ | agniḥ ||3.29.2||
uttānāyām | ava | bhara | cikitvān / sadyaḥ | pra-vītā | vr̥ṣaṇam | jajāna || aruṣa-stūpaḥ | ruśat | asya | pājaḥ / iḷāyāḥ | putraḥ | vayune | ajaniṣṭa ||3.29.3||
iḷāyāḥ | tvā | pade | vayam / nābhā | pr̥thivyāḥ | adhi || jāta-vedaḥ | ni | dhīmahi / agne | havyāya | voḷhave ||3.29.4||
manthata | naraḥ | kavim | advayantam / pra-cetasam | amr̥tam | su-pratīkam || yajñasya | ketum | prathamam | purastāt / agnim | naraḥ | janayata | su-śevam ||3.29.5||
yadi | manthanti | bāhu-bhiḥ | vi | rocate / aśvaḥ | na | vājī | aruṣaḥ | vaneṣu | ā || citraḥ | na | yāman | aśvinoḥ | ani-vr̥taḥ / pari | vr̥ṇakti | aśmanaḥ | tr̥ṇā | dahan ||3.29.6||
jātaḥ | agniḥ | rocate | cekitānaḥ / vājī | vipraḥ | kavi-śastaḥ | su-dānuḥ || yam | devāsaḥ | īḍyam | viśva-vidam / havya-vāham | adadhuḥ | adhvareṣu ||3.29.7||
sīda | hotariti | sve | ūm̐ iti | loke | cikitvān / sādaya | yajñam | su-kr̥tasya | yonau || deva-avīḥ | devān | haviṣā | yajāsi / agne | br̥hat | yajamāne | vayaḥ | dhāḥ ||3.29.8||
kr̥ṇota | dhūmam | vr̥ṣaṇam | sakhāyaḥ / asredhantaḥ | itana | vājam | accha || ayam | agniḥ | pr̥tanāṣāṭ | su-vīraḥ / yena | devāsaḥ | asahanta | dasyūn ||3.29.9||
ayam | te | yoniḥ | r̥tviyaḥ / yataḥ | jātaḥ | arocathāḥ || tam | jānan | agne | ā | sīda / atha | naḥ | vardhaya | giraḥ ||3.29.10||
tanū3-napāt | ucyate | garbhaḥ | āsuraḥ / narāśaṁsaḥ | bhavati | yat | vi-jāyate || mātariśvā | yat | amimīta | mātari / vātasya | sargaḥ | abhavat | sarīmaṇi ||3.29.11||
suniḥ-mathā | niḥ-mathitaḥ / su-nidhā | ni-hitaḥ | kaviḥ || agne | su-adhvarā | kr̥ṇu / devān | deva-yate | yaja ||3.29.12||
ajījanan | amr̥tam | martyāsaḥ / asremāṇam | taraṇim | vīḷu-jambham || daśa | svasāraḥ | agruvaḥ | sam-īcīḥ / pumāṁsam | jātam | abhi | sam | rabhante ||3.29.13||
pra | sapta-hotā | sanakāt | arocata / mātuḥ | upa-sthe | yat | aśocat | ūdhani || na | ni | miṣati | su-raṇaḥ | dive-dive / yat | asurasya | jaṭharāt | ajāyata ||3.29.14||
amitra-yudhaḥ | marutām-iva | pra-yāḥ / prathama-jāḥ | brahmaṇaḥ | viśvam | it | viduḥ || dyumna-vat | brahma | kuśikāsaḥ | ā | īrire / ekaḥ-ekaḥ | dame | agnim | sam | īdhire ||3.29.15||
yat | adya | tvā | pra-yati | yajñe | asmin / hotariti | cikitvaḥ | avr̥ṇīmahi | iha || dhruvam | ayāḥ | dhruvam | uta | aśamiṣṭhāḥ / pra-jānan | vidvān | upa | yāhi | somam ||3.29.16||

icchanti | tvā | somyāsaḥ | sakhāyaḥ / sunvanti | somam | dadhati | prayāṁsi || tatikṣante | abhi-śastim | janānām / indra | tvat | ā | kaḥ | cana | hi | pra-ketaḥ ||3.30.1||
na | te | dūre | paramā | cit | rajāṁsi / ā | tu | pra | yāhi | hari-vaḥ | hari-bhyām || sthirāya | vr̥ṣṇe | savanā | kr̥tā | imā / yuktāḥ | grāvāṇaḥ | sam-idhāne | agnau ||3.30.2||
indraḥ | su-śipraḥ | magha-vā | tarutraḥ / mahā-vrātaḥ | tuvi-kūrmiḥ | r̥ghāvān || yat | ugraḥ | dhāḥ | bādhitaḥ | martyeṣu / kva | tyā | te | vr̥ṣabha | vīryāṇi ||3.30.3||
tvam | hi | sma | cyavayan | acyutāni / ekaḥ | vr̥trā | carasi | jighnamānaḥ || tava | dyāvāpr̥thivī iti | parvatāsaḥ / anu | vratāya | nimitā-iva | tasthuḥ ||3.30.4||
uta | abhaye | puru-hūta | śravaḥ-bhiḥ / ekaḥ | dr̥ḷham | avadaḥ | vr̥tra-hā | san || ime iti | cit | indra | rodasī iti | apāre iti / yat | sam-gr̥bhṇāḥ | magha-van | kāśiḥ | it | te ||3.30.5||
pra | su | te | indra | pra-vatā | hari-bhyām / pra | te | vajraḥ | pra-mr̥ṇan | etu | śatrūn || jahi | pratīcaḥ | anūcaḥ | parācaḥ / viśvam | satyam | kr̥ṇuhi | viṣṭam | astu ||3.30.6||
yasmai | dhāyuḥ | adadhāḥ | martyāya / abhaktam | cit | bhajate | gehyam | saḥ || bhadrā | te | indra | su-matiḥ | ghr̥tācī / sahasra-dānā | puru-hūta | rātiḥ ||3.30.7||
saha-dānum | puru-hūta | kṣiyantam / ahastam | indra | sam | piṇak | kuṇārum || abhi | vr̥tram | vardhamānam | piyārum / apādam | indra | tavasā | jaghantha ||3.30.8||
ni | sāmanām | iṣirām | indra | bhūmim / mahīm | apārām | sadane | sasattha || astabhnāt | dyām | vr̥ṣabhaḥ | antarikṣam / arṣantu | āpaḥ | tvayā | iha | pra-sūtāḥ ||3.30.9||
alātr̥ṇaḥ | valaḥ | indra | vrajaḥ | goḥ / purā | hantoḥ | bhayamānaḥ | vi | āra || su-gān | pathaḥ | akr̥ṇot | niḥ-aje | gāḥ / pra | āvan | vāṇīḥ | puru-hūtam | dhamantīḥ ||3.30.10||
ekaḥ | dve iti | vasumatī iti vasu-matī | samīcī iti sam-īcī / indraḥ | ā | paprau | pr̥thivīm | uta | dyām || uta | antarikṣāt | abhi | naḥ | sam-īke / iṣaḥ | rathīḥ | sa-yujaḥ | śūra | vājān ||3.30.11||
diśaḥ | sūryaḥ | na | mināti | pra-diṣṭāḥ / dive-dive | haryaśva-prasūtāḥ || sam | yat | ānaṭ | adhvanaḥ | āt | it | aśvaiḥ / vi-mocanam | kr̥ṇute | tat | tu | asya ||3.30.12||
didr̥kṣante | uṣasaḥ | yāman | aktoḥ / vivasvatyāḥ | mahi | citram | anīkam || viśve | jānanti | mahinā | yat | ā | agāt / indrasya | karma | su-kr̥tā | purūṇi ||3.30.13||
mahi | jyotiḥ | ni-hitam | vakṣaṇāsu / āmā | pakvam | carati | bibhratī | gauḥ || viśvam | svādma | sam-bhr̥tam | usriyāyām / yat | sīm | indraḥ | adadhāt | bhojanāya ||3.30.14||
indra | dr̥hya | yāma-kośāḥ | abhūvan / yajñāya | śikṣa | gr̥ṇate | sakhi-bhyaḥ || duḥ-māyavaḥ | duḥ-evāḥ | martyāsaḥ / niṣaṅgiṇaḥ | ripavaḥ | hantvāsaḥ ||3.30.15||
sam | ghoṣaḥ | śr̥ṇve | avamaiḥ | amitraiḥ / jahi | ni | eṣu | aśanim | tapiṣṭhām || vr̥śca | īm | adhastāt | vi | ruja | sahasva / jahi | rakṣaḥ | magha-van | randhayasva ||3.30.16||
ut | vr̥ha | rakṣaḥ | saha-mūlam | indra / vr̥śca | madhyam | prati | agram | śr̥ṇīhi || ā | kīvataḥ | salalūkam | cakartha / brahma-dviṣe | tapuṣim | hetim | asya ||3.30.17||
svastaye | vāji-bhiḥ | ca | pranetariti pra-netaḥ / sam | yat | mahīḥ | iṣaḥ | ā-satsi | pūrvīḥ || rāyaḥ | vantāraḥ | br̥hataḥ | syāma / asme iti | astu | bhagaḥ | indra | prajā-vān ||3.30.18||
ā | naḥ | bhara | bhagam | indra | dyu-mantam / ni | te | deṣṇasya | dhīmahi | pra-reke || ūrvaḥ-iva | paprathe | kāmaḥ | asme iti / tam | ā | pr̥ṇa | vasu-pate | vasūnām ||3.30.19||
imam | kāmam | mandaya | go-bhiḥ | aśvaiḥ / candra-vatā | rādhasā | paprathaḥ | ca || svaḥ-yavaḥ | mati-bhiḥ | tubhyam | viprāḥ | indrāya | vāhaḥ | kuśikāsaḥ | akran ||3.30.20||
ā | naḥ | gotrā | dardr̥hi | go-pate | gāḥ / sam | asmabhyam | sanayaḥ | yantu | vājāḥ || divakṣāḥ | asi | vr̥ṣabha | satya-śuṣmaḥ / asmabhyam | su | magha-van | bodhi | go-dāḥ ||3.30.21||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.30.22||

śāsat | vahniḥ | duhituḥ | naptyam | gāt / vidvān | r̥tasya | dīdhitim | saparyan || pitā | yatra | duhituḥ | sekam | r̥ñjan / sam | śagmyena | manasā | dadhanve ||3.31.1||
na | jāmaye | tānvaḥ | riktham | araik / cakāra | garbham | sanituḥ | ni-dhānam || yadi | mātaraḥ | janayanta | vahnim / anyaḥ | kartā | su-kr̥toḥ | anyaḥ | r̥ndhan ||3.31.2||
agniḥ | jajñe | juhvā | rejamānaḥ / mahaḥ | putrān | aruṣasya | pra-yakṣe || mahān | garbhaḥ | mahi | ā | jātam | eṣām / mahī | pra-vr̥t | hari-aśvasya | yajñaiḥ ||3.31.3||
abhi | jaitrīḥ | asacanta | spr̥dhānam / mahi | jyotiḥ | tamasaḥ | niḥ | ajānan || tam | jānatīḥ | prati | ut | āyan | uṣasaḥ / patiḥ | gavām | abhavat | ekaḥ | indraḥ ||3.31.4||
vīḷau | satīḥ | abhi | dhīrāḥ | atr̥ndan / prācā | ahinvan | manasā | sapta | viprāḥ || viśvām | avindan | pathyām | r̥tasya / pra-jānan | it | tā | namasā | ā | viveśa ||3.31.5||
vidat | yadi | saramā | rugṇam | adreḥ / mahi | pāthaḥ | pūrvyam | sadhryak | kariti kaḥ || agram | nayat | su-padī | akṣarāṇām / accha | ravam | prathamā | jānatī | gāt ||3.31.6||
agacchat | ūm̐ iti | vipra-tamaḥ | sakhi-yan / asūdayat | su-kr̥te | garbham | adriḥ || sasāna | maryaḥ | yuva-bhiḥ | makhasyan / atha | abhavat | aṅgirāḥ | sadyaḥ | arcan ||3.31.7||
sataḥ-sataḥ | prati-mānam | puraḥ-bhūḥ / viśvā | veda | janima | hanti | śuṣṇam || pra | naḥ | divaḥ | pada-vīḥ | gavyuḥ | arcan / sakhā | sakhīn | amuñcat | niḥ | avadyāt ||3.31.8||
ni | gavyatā | manasā | seduḥ | arkaiḥ / kr̥ṇvānāsaḥ | amr̥ta-tvāya | gātum || idam | cit | nu | sadanam | bhūri | eṣām / yena | māsān | asisāsan | r̥tena ||3.31.9||
sam-paśyamānāḥ | amadan | abhi | svam / payaḥ | pratnasya | retasaḥ | dughānāḥ || vi | rodasī iti | atapat | ghoṣaḥ | eṣām / jāte | niḥ-sthām | adadhuḥ | goṣu | vīrān ||3.31.10||
saḥ | jātebhiḥ | vr̥tra-hā | saḥ | it | ūm̐ iti | havyaiḥ / ut | usriyāḥ | asr̥jat | indraḥ | arkaiḥ || urūcī | asmai | ghr̥ta-vat | bharantī / madhu | svādma | duduhe | jenyā | gauḥ ||3.31.11||
pitre | cit | cakruḥ | sadanam | sam | asmai / mahi | tviṣi-mat | su-kr̥taḥ | vi | hi | khyan || vi-skabhnantaḥ | skambhanena | janitrī iti / āsīnāḥ | ūrdhvam | rabhasam | vi | minvan ||3.31.12||
mahī | yadi | dhiṣaṇā | śiśnathe | dhāt / sadyaḥ-vr̥dham | vi-bhvam | rodasyoḥ || giraḥ | yasmin | anavadyāḥ | sam-īcīḥ / viśvāḥ | indrāya | taviṣīḥ | anuttāḥ ||3.31.13||
mahi | ā | te | sakhyam | vaśmi | śaktīḥ / ā | vr̥tra-ghne | ni-yutaḥ | yanti | pūrvīḥ || mahi | stotram | avaḥ | ā | aganma | sūreḥ / asmākam | su | magha-van | bodhi | gopāḥ ||3.31.14||
mahi | kṣetram | puru | candram | vividvān / āt | it | sakhi-bhyaḥ | caratham | sam | airat || indraḥ | nr̥-bhiḥ | ajanat | dīdyānaḥ / sākam | sūryam | uṣasam | gātum | agnim ||3.31.15||
apaḥ | cit | eṣaḥ | vi-bhvaḥ | damūnāḥ / pra | sadhrīcīḥ | asr̥jat | viśva-candrāḥ || madhvaḥ | punānāḥ | kavi-bhiḥ | pavitraiḥ / dyu-bhiḥ | hinvanti | aktu-bhiḥ | dhanutrīḥ ||3.31.16||
anu | kr̥ṣṇe iti | vasudhitī iti vasu-dhitī | jihāte iti / ubhe iti | sūryasya | maṁhanā | yajatre iti || pari | yat | te | mahimānam | vr̥jadhyai / sakhāyaḥ | indra | kāmyāḥ | r̥jipyāḥ ||3.31.17||
patiḥ | bhava | vr̥tra-han | sūnr̥tānām / girām | viśva-āyuḥ | vr̥ṣabhaḥ | vayaḥ-dhāḥ || ā | naḥ | gahi | sakhyebhiḥ | śivebhiḥ / mahān | mahībhiḥ | ūti-bhiḥ | saraṇyan ||3.31.18||
tam | aṅgirasvat | namasā | saparyan / navyam | kr̥ṇomi | sanyase | purā-jām || druhaḥ | vi | yāhi | bahulāḥ | adevīḥ / sva1riti svaḥ | ca | naḥ | magha-van | sātaye | dhāḥ ||3.31.19||
mihaḥ | pāvakāḥ | pra-tatāḥ | abhūvan / svasti | naḥ | pipr̥hi | pāram | āsām || indra | tvam | rathiraḥ | pāhi | naḥ | riṣaḥ / makṣu-makṣu | kr̥ṇuhi | go-jitaḥ | naḥ ||3.31.20||
adediṣṭa | vr̥tra-hā | go-patiḥ | gāḥ / antariti | kr̥ṣṇān | aruṣaiḥ | dhāma-bhiḥ | gāt || pra | sūnr̥tāḥ | diśamānaḥ | r̥tena / duraḥ | ca | viśvāḥ | avr̥ṇot | apa | svāḥ ||3.31.21||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.31.22||

indra | somam | soma-pate | piba | imam / mādhyaṁdinam | savanam | cāru | yat | te || pra-pruthya | śipre iti | magha-van | r̥jīṣin / vi-mucya | harī iti | iha | mādayasva ||3.32.1||
go-āśiram | manthinam | indra | śukram / piba | somam | rarima | te | madāya || brahma-kr̥tā | mārutena | gaṇena / sa-joṣāḥ | rudraiḥ | tr̥pat | ā | vr̥ṣasva ||3.32.2||
ye | te | śuṣmam | ye | taviṣīm | avardhan / arcantaḥ | indra | marutaḥ | te | ojaḥ || mādhyaṁdine | savane | vajra-hasta / piba | rudrebhiḥ | sa-gaṇaḥ | su-śipra ||3.32.3||
te | it | nu | asya | madhu-mat | vivipre / indrasya | śardhaḥ | marutaḥ | ye | āsan || yebhiḥ | vr̥trasya | iṣitaḥ | viveda / amarmaṇaḥ | manyamānasya | marma ||3.32.4||
manuṣvat | indra | savanam | juṣāṇaḥ / piba | somam | śaśvate | vīryāya || saḥ | ā | vavr̥tsva | hari-aśva | yajñaiḥ / saraṇyu-bhiḥ | apaḥ | arṇā | sisarṣi ||3.32.5||
tvam | apaḥ | yat | ha | vr̥tram | jaghanvān / atyān-iva | pra | asr̥jaḥ | sartavai | ājau || śayānam | indra | caratā | vadhena / vavri-vāṁsam | pari | devīḥ | adevam ||3.32.6||
yajāmaḥ | it | namasā | vr̥ddham | indram / br̥hantam | r̥ṣvam | ajaram | yuvānam || yasya | priye iti | mamatuḥ | yajñiyasya / na | rodasī iti | mahimānam | mamāte iti ||3.32.7||
indrasya | karma | su-kr̥tā | purūṇi / vratāni | devāḥ | na | minanti | viśve || dādhāra | yaḥ | pr̥thivīm | dyām | uta | imām / jajāna | sūryam | uṣasam | su-daṁsāḥ ||3.32.8||
adrogha | satyam | tava | tat | mahi-tvam / sadyaḥ | yat | jātaḥ | apibaḥ | ha | somam || na | dyāvaḥ | indra | tavasaḥ | te | ojaḥ / na | ahā | na | māsāḥ | śaradaḥ | varanta ||3.32.9||
tvam | sadyaḥ | apibaḥ | jātaḥ | indra / madāya | somam | parame | vi-oman || yat | ha | dyāvāpr̥thivī iti | ā | aviveśīḥ / atha | abhavaḥ | pūrvyaḥ | kāru-dhāyāḥ ||3.32.10||
ahan | ahim | pari-śayānam | arṇaḥ / ojāyamānam | tuvi-jāta | tavyān || na | te | mahi-tvam | anu | bhūt | adha | dyauḥ / yat | anyayā | sphigyā | kṣām | avasthāḥ ||3.32.11||
yajñaḥ | hi | te | indra | vardhanaḥ | bhūt / uta | priyaḥ | suta-somaḥ | miyedhaḥ || yajñena | yajñam | ava | yajñiyaḥ | san / yajñaḥ | te | vajram | ahi-hatye | āvat ||3.32.12||
yajñena | indram | avasā | ā | cakre | arvāk / ā | enam | sumnāya | navyase | vavr̥tyām || yaḥ | stomebhiḥ | vavr̥dhe | pūrvyebhiḥ / yaḥ | madhyamebhiḥ | uta | nūtanebhiḥ ||3.32.13||
viveṣa | yat | mā | dhiṣaṇā | jajāna / stavai | purā | pāryāt | indram | ahnaḥ || aṁhasaḥ | yatra | pīparat | yathā | naḥ / nāvā-iva | yāntam | ubhaye | havante ||3.32.14||
ā-pūrṇaḥ | asya | kalaśaḥ | svāhā / sektā-iva | kośam | sisice | pibadhyai || sam | ūm̐ iti | priyāḥ | ā | avavr̥tran | madāya / pra-dakṣiṇit | abhi | somāsaḥ | indram ||3.32.15||
na | tvā | gabhīraḥ | puru-hūta | sindhuḥ / na | adrayaḥ | pari | santaḥ | varanta || itthā | sakhi-bhyaḥ | iṣitaḥ | yat | indra / ā | dr̥ḷham | cit | arujaḥ | gavyam | ūrvam ||3.32.16||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.32.17||

pra | parvatānām | uśatī iti | upa-sthāt / aśve ivetyaśve-iva | visite iti vi-site | hāsamāne iti || gāvā-iva | śubhre iti | mātarā | rihāṇe iti / vi-pāṭ | śutudrī | payasā | javete iti ||3.33.1||
indreṣite itīndra-iṣite | pra-savam | bhikṣamāṇe iti / accha | samudram | rathyā-iva | yāthaḥ || samārāṇe iti sam-ārāṇe | ūrmi-bhiḥ | pinvamāne iti / anyā | vām | anyām | api | eti | śubhre iti ||3.33.2||
accha | sindhum | mātr̥-tamām | ayāsam / vi-pāśam | urvīm | su-bhagām | aganma || vatsam-iva | mātarā | saṁrihāṇe iti sam-rihāṇe / samānam | yonim | anu | saṁcarantī iti sam-carantī ||3.33.3||
enā | vayam | payasā | pinvamānāḥ / anu | yonim | deva-kr̥tam | carantīḥ || na | vartave | pra-savaḥ | sarga-taktaḥ / kim-yuḥ | vipraḥ | nadyaḥ | johavīti ||3.33.4||
ramadhvam | me | vacase | somyāya / r̥ta-varīḥ | upa | muhūrtam | evaiḥ || pra | sindhum | accha | br̥hatī | manīṣā / avasyuḥ | ahve | kuśikasya | sūnuḥ ||3.33.5||
indraḥ | asmān | aradat | vajra-bāhuḥ / apa | ahan | vr̥tram | pari-dhim | nadīnām || devaḥ | anayat | savitā | su-pāṇiḥ / tasya | vayam | pra-save | yāmaḥ | urvīḥ ||3.33.6||
pra-vācyam | śaśvadhā | vīryam | tat / indrasya | karma | yat | ahim | vi-vr̥ścat || vi | vajreṇa | pari-sadaḥ | jaghāna / āyan | āpaḥ | ayanam | icchamānāḥ ||3.33.7||
etat | vacaḥ | jaritaḥ | mā | api | mr̥ṣṭhāḥ / ā | yat | te | ghoṣān | ut-tarā | yugāni || uktheṣu | kāro iti | prati | naḥ | juṣasva / mā | naḥ | ni | kariti kaḥ | puruṣa-trā | namaḥ | te ||3.33.8||
o iti | su | svasāraḥ | kārave | śr̥ṇota / yayau | vaḥ | dūrāt | anasā | rathena || ni | su | namadhvam | bhavata | su-pārāḥ / adhaḥ-akṣāḥ | sindhavaḥ | srotyābhiḥ ||3.33.9||
ā | te | kāro iti | śr̥ṇavāma | vacāṁsi / yayātha | dūrāt | anasā | rathena || ni | te | naṁsai | pīpyānā-iva | yoṣā / maryāya-iva | kanyā | śaśvacai | ta iti te ||3.33.10||
yat | aṅga | tvā | bharatāḥ | sam-tareyuḥ / gavyan | grāmaḥ | iṣitaḥ | indra-jūtaḥ || arṣāt | aha | pra-savaḥ | sarga-taktaḥ / ā | vaḥ | vr̥ṇe | su-matim | yajñiyānām ||3.33.11||
atāriṣuḥ | bharatāḥ | gavyavaḥ | sam / abhakta | vipraḥ | su-matim | nadīnām || pra | pinvadhvam | iṣayantīḥ | su-rādhāḥ / ā | vakṣaṇāḥ | pr̥ṇadhvam | yāta | śībham ||3.33.12||
ut | vaḥ | ūrmiḥ | śamyāḥ | hantu / āpaḥ | yoktrāṇi | muñcata || mā | aduḥ-kr̥tau | vi-enasā / aghnyau | śūnam | ā | aratām ||3.33.13||

indraḥ | pūḥ-bhit | ā | atirat | dāsam | arkaiḥ / vidat-vasuḥ | dayamānaḥ | vi | śatrūn || brahma-jūtaḥ | tanvā | vavr̥dhānaḥ / bhūri-dātraḥ | ā | apr̥ṇat | rodasī iti | ubhe iti ||3.34.1||
makhasya | te | taviṣasya | pra | jūtim / iyarmi | vācam | amr̥tāya | bhūṣan || indra | kṣitīnām | asi | mānuṣīṇām / viśām | daivīnām | uta | pūrva-yāvā ||3.34.2||
indraḥ | vr̥tram | avr̥ṇot | śardha-nītiḥ / pra | māyinām | amināt | varpa-nītiḥ || ahan | vi-aṁsam | uśadhak | vaneṣu / āviḥ | dhenāḥ | akr̥ṇot | rāmyāṇām ||3.34.3||
indraḥ | svaḥ-sāḥ | janayan | ahāni / jigāya | uśik-bhiḥ | pr̥tanāḥ | abhiṣṭiḥ || pra | arocayat | manave | ketum | ahnām / avindat | jyotiḥ | br̥hate | raṇāya ||3.34.4||
indraḥ | tujaḥ | barhaṇāḥ | ā | viveśa / nr̥-vat | dadhānaḥ | naryā | purūṇi || acetayat | dhiyaḥ | imāḥ | jaritre / pra | imam | varṇam | atirat | śukram | āsām ||3.34.5||
mahaḥ | mahāni | panayanti | asya / indrasya | karma | su-kr̥tā | purūṇi || vr̥janena | vr̥jinān | sam | pipeṣa / māyābhiḥ | dasyūn | abhibhūti-ojāḥ ||3.34.6||
yudhā | indraḥ | mahnā | varivaḥ | cakāra / devebhyaḥ | sat-patiḥ | carṣaṇi-prāḥ || vivasvataḥ | sadane | asya | tāni / viprāḥ | ukthebhiḥ | kavayaḥ | gr̥ṇanti ||3.34.7||
satrā-saham | vareṇyam | sahaḥ-dām / sasavāṁsam | svaḥ | apaḥ | ca | devīḥ || sasāna | yaḥ | pr̥thivīm | dyām | uta | imām / indram | madanti | anu | dhī-raṇāsaḥ ||3.34.8||
sasāna | atyān | uta | sūryam | sasāna / indraḥ | sasāna | puru-bhojasam | gām || hiraṇyayam | uta | bhogam | sasāna / hatvī | dasyūn | pra | āryam | varṇam | āvat ||3.34.9||
indraḥ | oṣadhīḥ | asanot | ahāni / vanaspatīn | asanot | antarikṣam || bibheda | valam | nunude | vi-vācaḥ / atha | abhavat | damitā | abhi-kratūnām ||3.34.10||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.34.11||

tiṣṭha | harī iti | rathe | ā | yujyamānā / yāhi | vāyuḥ | na | ni-yutaḥ | naḥ | accha || pibāsi | andhaḥ | abhi-sr̥ṣṭaḥ | asme iti / indra | svāhā | rarima | te | madāya ||3.35.1||
upa | ajirā | puru-hūtāya | saptī iti / harī iti | rathasya | dhūḥ-su | ā | yunajmi || dravat | yathā | sam-bhr̥tam | viśvataḥ | cit / upa | imam | yajñam | ā | vahātaḥ | indram ||3.35.2||
upo iti | nayasva | vr̥ṣaṇā | tapuḥ-pā / uta | īm | ava | tvam | vr̥ṣabha | svadhā-vaḥ || grasetām | aśvā | vi | muca | iha | śoṇā / dive-dive | sa-dr̥śīḥ | addhi | dhānāḥ ||3.35.3||
brahmaṇā | te | brahma-yujā | yunajmi / harī iti | sakhāyā | sadha-māde | āśū iti || sthiram | ratham | su-kham | indra | adhi-tiṣṭhan / pra-jānan | vidvān | upa | yāhi | somam ||3.35.4||
mā | te | harī iti | vr̥ṣaṇā | vīta-pr̥ṣṭhā | ni | rīraman | yajamānāsaḥ | anye || ati-āyāhi | śaśvataḥ | vayam | te / aram | sutebhiḥ | kr̥ṇavāma | somaiḥ ||3.35.5||
tava | ayam | somaḥ | tvam | ā | ihi | arvāṅ / śaśvat-tamam | su-manāḥ | asya | pāhi || asmin | yajñe | barhiṣi | ā | ni-sadya / dadhiṣva | imam | jaṭhare | indum | indra ||3.35.6||
stīrṇam | te | barhiḥ | sutaḥ | indra | somaḥ / kr̥tāḥ | dhānāḥ | attave | te | hari-bhyām || tat-okase | puru-śākāya | vr̥ṣṇe / marutvate | tubhyam | rātā | havīṁṣi ||3.35.7||
imam | naraḥ | parvatāḥ | tubhyam | āpaḥ / sam | indra | gobhiḥ | madhu-mantam | akran || tasya | ā-gatya | su-manāḥ | r̥ṣva | pāhi / pra-jānan | vidvān | pathyāḥ | anu | svāḥ ||3.35.8||
yān | ā | abhajaḥ | marutaḥ | indra | some / ye | tvām | avardhan | abhavan | gaṇaḥ | te || tebhiḥ | etam | sa-joṣāḥ | vāvaśānaḥ / agneḥ | piba | jihvayā | somam | indra ||3.35.9||
indra | piba | svadhayā | cit | sutasya / agneḥ | vā | pāhi | jihvayā | yajatra || adhvaryoḥ | vā | pra-yatam | śakra | hastāt / hotuḥ | vā | yajñam | haviṣaḥ | juṣasva ||3.35.10||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.35.11||

imām | ūm̐ iti | su | pra-bhr̥tim | sātaye | dhāḥ / śaśvat-śaśvat | ūti-bhiḥ | yādamānaḥ || sute-sute | vavr̥dhe | vardhanebhiḥ / yaḥ | karma-bhiḥ | mahat-bhiḥ | su-śrutaḥ | bhūt ||3.36.1||
indrāya | somāḥ | pra-divaḥ | vidānāḥ / r̥bhuḥ | yebhiḥ | vr̥ṣa-parvā | vi-hāyāḥ || pra-yamyamānān | prati | su | gr̥bhāya / indra | piba | vr̥ṣa-dhūtasya | vr̥ṣṇaḥ ||3.36.2||
piba | vardhasva | tava | gha | sutāsaḥ / indra | somāsaḥ | prathamāḥ | uta | ime || yathā | apibaḥ | pūrvyān | indra | somān / eva | pāhi | panyaḥ | adya | navīyān ||3.36.3||
mahān | amatraḥ | vr̥jane | vi-rapśī / ugram | śavaḥ | patyate | dhr̥ṣṇu | ojaḥ || na | aha | vivyāca | pr̥thivī | cana | enam / yat | somāsaḥ | hari-aśvam | amandan ||3.36.4||
mahān | ugraḥ | vavr̥dhe | vīryāya / sam-ācakre | vr̥ṣabhaḥ | kāvyena || indraḥ | bhagaḥ | vāja-dāḥ | asya | gāvaḥ / pra | jāyante | dakṣiṇāḥ | asya | pūrvīḥ ||3.36.5||
pra | yat | sindhavaḥ | pra-savam | yathā | āyan / āpaḥ | samudram | rathyā-iva | jagmuḥ || ataḥ | cit | indraḥ | sadasaḥ | varīyān / yat | īm | somaḥ | pr̥ṇati | dugdhaḥ | aṁśuḥ ||3.36.6||
samudreṇa | sindhavaḥ | yādamānāḥ / indrāya | somam | su-sutam | bharantaḥ || aṁśum | duhanti | hastinaḥ | bharitraiḥ / madhvaḥ | punanti | dhārayā | pavitraiḥ ||3.36.7||
hradāḥ-iva | kukṣayaḥ | soma-dhānāḥ / sam | īmiti | vivyāca | savanā | purūṇi || annā | yat | indraḥ | prathamā | vi | āśa / vr̥tram | jaghanvān | avr̥ṇīta | somam ||3.36.8||
ā | tu | bhara | mākiḥ | etat | pari | sthāt / vidma | hi | tvā | vasu-patim | vasūnām || indra | yat | te | māhinam | datram / asti | asmabhyam | tat | hari-aśva | pra | yandhi ||3.36.9||
asme iti | pra | yandhi | magha-van | r̥jīṣin / indra | rāyaḥ | viśva-vārasya | bhūreḥ || asme iti | śatam | śaradaḥ | jīvase | dhāḥ / asme iti | vīrān | śaśvataḥ | indra | śiprin ||3.36.10||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.36.11||

vārtra-hatyāya | śavase / pr̥tanā-sahyāya | ca || indra | tvā | ā | vartayāmasi ||3.37.1||
arvācīnam | su | te | manaḥ / uta | cakṣuḥ | śatakrato iti śata-krato || indra | kr̥ṇvantu | vāghataḥ ||3.37.2||
nāmāni | te | śatakrato iti śata-krato / viśvābhiḥ | gīḥ-bhiḥ | īmahe || indra | abhimāti-sahye ||3.37.3||
puru-stutasya | dhāma-bhiḥ / śatena | mahayāmasi || indrasya | carṣaṇi-dhr̥taḥ ||3.37.4||
indram | vr̥trāya | hantave / puru-hūtam | upa | bruve || bhareṣu | vāja-sātaye ||3.37.5||
vājeṣu | sasahiḥ | bhava / tvām | īmahe | śatakrato iti śata-krato || indra | vr̥trāya | hantave ||3.37.6||
dyumneṣu | pr̥tanājye / pr̥tsutūrṣu | śravaḥ-su | ca || indra | sākṣva | abhi-mātiṣu ||3.37.7||
śuṣmin-tamam | naḥ | ūtaye / dyumninam | pāhi | jāgr̥vim || indra | somam | śatakrato iti śata-krato ||3.37.8||
indriyāṇi | śatakrato iti śata-krato / yā | te | janeṣu | pañca-su || indra | tāni | te | ā | vr̥ṇe ||3.37.9||
agan | indra | śravaḥ | br̥hat / dyumnam | dadhiṣva | dustaram || ut | te | śuṣmam | tirāmasi ||3.37.10||
arvā-vataḥ | naḥ | ā | gahi / atho iti | śakra | parā-vataḥ || ūm̐ iti | lokaḥ | yaḥ | te | adri-vaḥ / indra | iha | tataḥ | ā | gahi ||3.37.11||

abhi | taṣṭā-iva | dīdhaya | manīṣām / atyaḥ | na | vājī | su-dhuraḥ | jihānaḥ || abhi | priyāṇi | marmr̥śat | parāṇi / kavīn | icchāmi | sam-dr̥śe | su-medhāḥ ||3.38.1||
inā | uta | pr̥ccha | janima | kavīnām / manaḥ-dhr̥taḥ | su-kr̥taḥ | takṣata | dyām || imāḥ | ūm̐ iti | te | pra-nyaḥ | vardhamānāḥ / manaḥ-vātāḥ | adha | nu | dharmaṇi | gman ||3.38.2||
ni | sīm | it | atra | guhyā | dadhānāḥ / uta | kṣatrāya | rodasī iti | sam | añjan || sam | mātrābhiḥ | mamire | yemuḥ | urvī iti / antaḥ | mahī iti | samr̥te iti sam-r̥te | dhāyase | dhuriti dhuḥ ||3.38.3||
ā-tiṣṭhantam | pari | viśve | abhūṣan / śriyaḥ | vasānaḥ | carati | sva-rociḥ || mahat | tat | vr̥ṣṇaḥ | asurasya | nāma / ā | viśva-rūpaḥ | amr̥tāni | tasthau ||3.38.4||
asūta | pūrvaḥ | vr̥ṣabhaḥ | jyāyān / imāḥ | asya | śurudhaḥ | santi | pūrvīḥ || divaḥ | napātā | vidathasya | dhībhiḥ / kṣatram | rājānā | pra-divaḥ | dadhāthe iti ||3.38.5||
trīṇi | rājānā | vidathe | purūṇi / pari | viśvāni | bhūṣathaḥ | sadāṁsi || apaśyam | atra | manasā | jaganvān / vrate | gandharvān | api | vāyu-keśān ||3.38.6||
tat | it | nu | asya | vr̥ṣabhasya | dhenoḥ / ā | nāma-bhiḥ | mamire | sakmyam | goḥ || anyat-anyat | asuryam | vasānāḥ / ni | māyinaḥ | mamire | rūpam | asmin ||3.38.7||
tat | it | nu | asya | savituḥ | nakiḥ | me / hiraṇyayīm | amatim | yām | aśiśret || ā | su-stutī | rodasī iti | viśvaminve iti viśvam-inve / api-iva | yoṣā | janimāni | vavre ||3.38.8||
yuvam | pratnasya | sādhathaḥ | mahaḥ | yat / daivī | svastiḥ | pari | naḥ | syātam || gopājihvasya | tasthuṣaḥ | vi-rūpā / viśve | paśyanti | māyinaḥ | kr̥tāni ||3.38.9||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.38.10||

indram | matiḥ | hr̥daḥ | ā | vacyamānā / accha | patim | stoma-taṣṭā | jigāti || yā | jāgr̥viḥ | vidathe | śasyamānā / indra | yat | te | jāyate | viddhi | tasya ||3.39.1||
divaḥ | cit | ā | pūrvyā | jāyamānā / vi | jāgr̥viḥ | vidathe | śasyamānā || bhadrā | vastrāṇi | arjunā | vasānā / sā | iyam | asme iti | sana-jā | pitryā | dhīḥ ||3.39.2||
yamā | cit | atra | yama-sūḥ | asūta / jihvāyāḥ | agram | patat | ā | hi | asthāt || vapūṁṣi | jātā | mithunā | sacete iti / tamaḥ-hanā | tapuṣaḥ | budhne | ā-itā ||3.39.3||
nakiḥ | eṣām | ninditā | martyeṣu / ye | asmākam | pitaraḥ | goṣu | yodhāḥ || indraḥ | eṣām | dr̥ṁhitā | māhina-vān / ut | gotrāṇi | sasr̥je | daṁsanā-vān ||3.39.4||
sakhā | ha | yatra | sakhi-bhiḥ | nava-gvaiḥ / abhi-jñu | ā | satva-bhiḥ | gāḥ | anu-gman || satyam | tat | indraḥ | daśa-bhiḥ | daśa-gvaiḥ / sūryam | viveda | tamasi | kṣiyantam ||3.39.5||
indraḥ | madhu | sam-bhr̥tam | usriyāyām / pat-vat | viveda | śapha-vat | name | goḥ || guhā | hitam | guhyam | gūḷham | ap-su / haste | dadhe | dakṣiṇe | dakṣiṇa-vān ||3.39.6||
jyotiḥ | vr̥ṇīta | tamasaḥ | vi-jānan / āre | syāma | duḥ-itāt | abhīke || imāḥ | giraḥ | soma-pāḥ | soma-vr̥ddha / juṣasva | indra | puru-tamasya | kāroḥ ||3.39.7||
jyotiḥ | yajñāya | rodasī iti | anu | syāt / āre | syāma | duḥ-itasya | bhūreḥ || bhūri | cit | hi | tujataḥ | martyasya / su-pārāsaḥ | vasavaḥ | barhaṇā-vat ||3.39.8||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.39.9||

indra | tvā | vr̥ṣabham | vayam / sute | some | havāmahe || saḥ | pāhi | madhvaḥ | andhasaḥ ||3.40.1||
indra | kratu-vidam | sutam / somam | harya | puru-stuta || piba | ā | vr̥ṣasva | tatr̥pim ||3.40.2||
indra | pra | naḥ | dhita-vānam / yajñam | viśvebhiḥ | devebhiḥ || tira | stavāna | viśpate ||3.40.3||
indra | somāḥ | sutāḥ | ime / tava | pra | yanti | sat-pate || kṣayam | candrāsaḥ | indavaḥ ||3.40.4||
dadhiṣva | jaṭhare | sutam / somam | indra | vareṇyam || tava | dyukṣāsaḥ | indavaḥ ||3.40.5||
girvaṇaḥ | pāhi | naḥ | sutam / madhoḥ | dhārābhiḥ | ajyase || indra | tvā-dātam | it | yaśaḥ ||3.40.6||
abhi | dyumnāni | vaninaḥ / indram | sacante | akṣitā || pītvī | somasya | vavr̥dhe ||3.40.7||
arvā-vataḥ | naḥ | ā | gahi / parā-vataḥ | ca | vr̥tra-han || imāḥ | juṣasva | naḥ | giraḥ ||3.40.8||
yat | antarā | parā-vatam / arvā-vatam | ca | hūyase || indra | iha | tataḥ | ā | gahi ||3.40.9||

ā | tu | naḥ | indra | madryak / huvānaḥ | soma-pītaye || hari-bhyām | yāhi | adri-vaḥ ||3.41.1||
sattaḥ | hotā | naḥ | r̥tviyaḥ / tistire | barhiḥ | ānuṣak || ayujran | prātaḥ | adrayaḥ ||3.41.2||
imā | brahma | brahma-vāhaḥ / kriyante | ā | barhiḥ | sīda || vīhi | śūra | puroḷāśam ||3.41.3||
rarandhi | savaneṣu | naḥ / eṣu | stomeṣu | vr̥tra-han || uktheṣu | indra | girvaṇaḥ ||3.41.4||
matayaḥ | soma-pām | urum / rihanti | śavasaḥ | patim || indram | vatsam | na | mātaraḥ ||3.41.5||
saḥ | mandasva | hi | andhasaḥ / rādhase | tanvā | mahe || na | stotāram | nide | karaḥ ||3.41.6||
vayam | indra | tvā-yavaḥ / haviṣmantaḥ | jarāmahe || uta | tvam | asma-yuḥ | vaso iti ||3.41.7||
mā | āre | asmat | vi | mumucaḥ / hari-priya | ārvāṅ | yāhi || indra | svadhā-vaḥ | matsva | iha ||3.41.8||
arvāñcam | tvā | su-khe | rathe / vahatām | indra | keśinā || ghr̥tasnū iti ghr̥ta-snū | barhiḥ | ā-sade ||3.41.9||

upa | naḥ | sutam | ā | gahi / somam | indra | go-āśiram || hari-bhyām | yaḥ | te | asma-yuḥ ||3.42.1||
tam | indra | madam | ā | gahi / barhiḥ-sthām | grāva-bhiḥ | sutam || kuvit | nu | asya | tr̥ṣṇavaḥ ||3.42.2||
indram | itthā | giraḥ | mama / accha | aguḥ | iṣitāḥ | itaḥ || ā-vr̥te | soma-pītaye ||3.42.3||
indram | somasya | pītaye / stomaiḥ | iha | havāmahe || ukthebhiḥ | kuvit | ā-gamat ||3.42.4||
indra | somāḥ | sutāḥ | ime / tān | dadhiṣva | śatakrato iti śata-krato || jaṭhare | vājinīvaso iti vājinī-vaso ||3.42.5||
vidma | hi | tvā | dhanam-jayam / vājeṣu | dadhr̥ṣam | kave || adha | te | sumnam | īmahe ||3.42.6||
imam | indra | go-āśiram / yava-āśiram | ca | naḥ | piba || ā-gatya | vr̥ṣa-bhiḥ | sutam ||3.42.7||
tubhya | it | indra | sve | okye / somam | codāmi | pītaye || eṣaḥ | rarantu | te | hr̥di ||3.42.8||
tvām | sutasya | pītaye / pratnam | indra | havāmahe || kuśikāsaḥ | avasyavaḥ ||3.42.9||

ā | yāhi | arvāṅ | upa | vandhure-sthāḥ / tava | it | anu | pra-divaḥ | soma-peyam || priyā | sakhāyā | vi | muca | upa | barhiḥ / tvām | ime | havya-vāhaḥ | havante ||3.43.1||
ā | yāhi | pūrvīḥ | ati | carṣaṇīḥ | ā / aryaḥ | ā-śiṣaḥ | upa | naḥ | hari-bhyām || imāḥ | hi | tvā | matayaḥ | stoma-taṣṭāḥ / indra | havante | sakhyam | juṣāṇāḥ ||3.43.2||
ā | naḥ | yajñam | namaḥ-vr̥dham | sa-joṣāḥ / indra | deva | hari-bhiḥ | yāhi | tūyam || aham | hi | tvā | mati-bhiḥ | johavīmi / ghr̥ta-prayāḥ | sadha-māde | madhūnām ||3.43.3||
ā | ca | tvām | etā | vr̥ṣaṇā | vahātaḥ / harī iti | sakhāyā | su-dhurā | su-aṅgā || dhānā-vat | indraḥ | savanam | juṣāṇaḥ / sakhā | sakhyuḥ | śr̥ṇavat | vandanāni ||3.43.4||
kuvit | mā | gopām | karase | janasya / kuvit | rājānam | magha-van | r̥jīṣin || kuvit | mā | r̥ṣim | papi-vāṁsam | sutasya / kuvit | me | vasvaḥ | amr̥tasya | śikṣāḥ ||3.43.5||
ā | tvā | br̥hantaḥ | harayaḥ | yujānāḥ / arvāk | indra | sadha-mādaḥ | vahantu || pra | ye | dvitā | divaḥ | r̥ñjanti | ātāḥ / su-saṁmr̥ṣṭāsaḥ | vr̥ṣabhasya | mūrāḥ ||3.43.6||
indra | piba | vr̥ṣa-dhūtasya | vr̥ṣṇaḥ / ā | yam | te | śyenaḥ | uśate | jabhāra || yasya | made | cyavayasi | pra | kr̥ṣṭīḥ / yasya | made | apa | gotrā | vavartha ||3.43.7||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.43.8||

ayam | te | astu | haryataḥ / somaḥ | ā | hari-bhiḥ | sutaḥ || juṣāṇaḥ | indra | hari-bhiḥ | naḥ | ā | gahi / ā | tiṣṭha | haritam | ratham ||3.44.1||
haryan | uṣasam | arcayaḥ / sūryam | haryan | arocayaḥ || vidvān | cikitvān | hari-aśva | vardhase / indra | viśvāḥ | abhi | śriyaḥ ||3.44.2||
dyām | indraḥ | hari-dhāyasam / pr̥thivīm | hari-varpasam || adhārayat | haritoḥ | bhūri | bhojanam / yayoḥ | antaḥ | hariḥ | carat ||3.44.3||
jajñānaḥ | haritaḥ | vr̥ṣā / viśvam | ā | bhāti | rocanam || hari-aśvaḥ | haritam | dhatte | āyudham / ā | vajram | bāhvoḥ | harim ||3.44.4||
indraḥ | haryantam | arjunam / vajram | śukraiḥ | abhi-vr̥tam || apa | avr̥ṇot | hari-bhiḥ | adri-bhiḥ / sutam | ut | gāḥ | hari-bhiḥ | ājata ||3.44.5||

ā | mandraiḥ | indra | hari-bhiḥ / yāhi | mayūraroma-bhiḥ || mā | tvā | ke | cit | ni | yaman | vim | na | pāśinaḥ / ati | dhanva-iva | tān | ihi ||3.45.1||
vr̥tra-khādaḥ | valam-rujaḥ / purām | darmaḥ | apām | ajaḥ || sthātā | rathasya | haryoḥ | abhi-svare / indraḥ | dr̥ḷhā | cit | ā-rujaḥ ||3.45.2||
gambhīrān | udadhīn-iva / kratum | puṣyasi | gāḥ-iva || pra | su-gopāḥ | yavasam | dhenavaḥ | yathā / hradam | kulyāḥ-iva | āśata ||3.45.3||
ā | naḥ | tujam | rayim | bhara / aṁśam | na | prati-jānate || vr̥kṣam | pakvam | phalam | aṅkī-iva | dhūnuhi / indra | sam-pāraṇam | vasu ||3.45.4||
sva-yuḥ | indra | sva-rāṭ | asi | smat-diṣṭiḥ / svayaśaḥ-taraḥ || saḥ | vavr̥dhānaḥ | ojasā | puru-stuta / bhava | naḥ | suśravaḥ-tamaḥ ||3.45.5||

yudhmasya | te | vr̥ṣabhasya | sva-rājaḥ / ugrasya | yūnaḥ | sthavirasya | ghr̥ṣveḥ || ajūryataḥ | vajriṇaḥ | vīryāṇi / indra | śrutasya | mahataḥ | mahāni ||3.46.1||
mahān | asi | mahiṣa | vr̥ṣṇyebhiḥ / dhana-spr̥t | ugra | sahamānaḥ | anyān || ekaḥ | viśvasya | bhuvanasya | rājā / saḥ | yodhaya | ca | kṣayaya | ca | janān ||3.46.2||
pra | mātrābhiḥ | ririce | rocamānaḥ / pra | devebhiḥ | viśvataḥ | aprati-itaḥ || pra | majmanā | divaḥ | indraḥ | pr̥thivyāḥ / pra | uroḥ | mahaḥ | antarikṣāt | r̥jīṣī ||3.46.3||
urum | gabhīram | januṣā | abhi | ugram / viśva-vyacasam | avatam | matīnām || indram | somāsaḥ | pra-divi | sutāsaḥ / samudram | na | sravataḥ | ā | viśanti ||3.46.4||
yam | somam | indra | pr̥thivīdyāvā / garbham | na | mātā | bibhr̥taḥ | tvā-yā || tam | te | hinvanti | tam | ūm̐ iti | te | mr̥janti / adhvaryavaḥ | vr̥ṣabha | pātavai | ūm̐ iti ||3.46.5||

marutvān | indra | vr̥ṣabhaḥ | raṇāya / piba | somam | anu-svadham | madāya || ā | siñcasva | jaṭhare | madhvaḥ | ūrmim / tvam | rājā | asi | pra-divaḥ | sutānām ||3.47.1||
sa-joṣāḥ | indra | sa-gaṇaḥ | marut-bhiḥ / somam | piba | vr̥tra-hā | śūra | vidvān || jahi | śatrūn | apa | mr̥dhaḥ | nudasva / atha | abhayam | kr̥ṇuhi | viśvataḥ | naḥ ||3.47.2||
uta | r̥tu-bhiḥ | r̥tu-pāḥ | pāhi | somam / indra | devebhiḥ | sakhi-bhiḥ | sutam | naḥ || yān | ā | abhajaḥ | marutaḥ | ye | tvā / anu | ahan | vr̥tram | adadhuḥ | tubhyam | ojaḥ ||3.47.3||
ye | tvā | ahi-hatye | magha-van | avardhan / ye | śāmbare | hari-vaḥ | ye | go-iṣṭau || ye | tvā | nūnam | anu-madanti | viprāḥ / piba | indra | somam | sa-gaṇaḥ | marut-bhiḥ ||3.47.4||
marutvantam | vr̥ṣabham | vavr̥dhānam / akava-arim | divyam | śāsam | indram || viśva-saham | avase | nūtanāya / ugram | sahaḥ-dām | iha | tam | huvema ||3.47.5||

sadyaḥ | ha | jātaḥ | vr̥ṣabhaḥ | kanīnaḥ / pra-bhartum | āvat | andhasaḥ | sutasya || sādhoḥ | piba | prati-kāmam | yathā | te / rasa-āśiraḥ | prathamam | somyasya ||3.48.1||
yat | jāyathāḥ | tat | ahaḥ | asya | kāme / aṁśoḥ | pīyūṣam | apibaḥ | giri-sthām || tam | te | mātā | pari | yoṣā | janitrī / mahaḥ | pituḥ | dame | ā | asiñcat | agre ||3.48.2||
upa-sthāya | mātaram | annam | aiṭṭa / tigmam | apaśyat | abhi | somam | ūdhaḥ || pra-yavayan | acarat | gr̥tsaḥ | anyān / mahāni | cakre | purudha-pratīkaḥ ||3.48.3||
ugraḥ | turāṣāṭ | abhibhūti-ojāḥ / yathā-vaśam | tanvam | cakre | eṣaḥ || tvaṣṭāram | indraḥ | januṣā | abhi-bhūya / ā-muṣya | somam | apibat | camūṣu ||3.48.4||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.48.5||

śaṁsa | mahām | indram | yasmin | viśvāḥ / ā | kr̥ṣṭayaḥ | soma-pāḥ | kāmam | avyan || yam | su-kratum | dhiṣaṇe iti | vibhva-taṣṭam / ghanam | vr̥trāṇām | janayanta | devāḥ ||3.49.1||
yam | nu | nakiḥ | pr̥tanāsu | sva-rājam / dvitā | tarati | nr̥-tamam | hari-sthām || ina-tamaḥ | satva-bhiḥ | yaḥ | ha | śūṣaiḥ / pr̥thu-jrayāḥ | amināt | āyuḥ | dasyoḥ ||3.49.2||
saha-vā | pr̥t-su | taraṇiḥ | na | arvā / vi-ānaśiḥ | rodasī iti | mehanā-vān || bhagaḥ | na | kāre | havyaḥ | matīnām / pitā-iva | cāruḥ | su-havaḥ | vayaḥ-dhāḥ ||3.49.3||
dhartā | divaḥ | rajasaḥ | pr̥ṣṭaḥ | ūrdhvaḥ / rathaḥ | na | vāyuḥ | vasu-bhiḥ | niyutvān || kṣapām | vastā | janitā | sūryasya / vi-bhaktā | bhāgam | dhiṣaṇā-iva | vājam ||3.49.4||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.49.5||

indraḥ | svāhā | pibatu | yasya | somaḥ / ā-gatya | tumraḥ | vr̥ṣabhaḥ | marutvān || ā | uru-vyacāḥ | pr̥ṇatām | ebhiḥ | annaiḥ / ā | asya | haviḥ | tanvaḥ | kāmam | r̥dhyāḥ ||3.50.1||
ā | te | saparyū iti | javase | yunajmi / yayoḥ | anu | pra-divaḥ | śruṣṭim | āvaḥ || iha | tvā | dheyuḥ | harayaḥ | su-śipra / piba | tu | asya | su-sutasya | cāroḥ ||3.50.2||
gobhiḥ | mimikṣum | dadhire | su-pāram / indram | jyaiṣṭhyāya | dhāyase | gr̥ṇānāḥ || mandānaḥ | somam | papi-vān | r̥jīṣin / sam | asmabhyam | purudhā | gāḥ | iṣaṇya ||3.50.3||
imam | kāmam | mandaya | go-bhiḥ | aśvaiḥ / candra-vatā | rādhasā | paprathaḥ | ca || svaḥ-yavaḥ | mati-bhiḥ | tubhyam | viprāḥ / indrāya | vāhaḥ | kuśikāsaḥ | akran ||3.50.4||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||3.50.5||

carṣaṇi-dhr̥tam | magha-vānam | ukthyam / indram | giraḥ | br̥hatīḥ | abhi | anūṣata || vavr̥dhānam | puru-hūtam | suvr̥kti-bhiḥ / amartyam | jaramāṇam | dive-dive ||3.51.1||
śata-kratum | arṇavam | śākinam | naram / giraḥ | me | indram | upa | yanti | viśvataḥ || vāja-sanim | pūḥ-bhidam | tūrṇim | ap-turam / dhāma-sācam | abhi-sācam | svaḥ-vidam ||3.51.2||
ā-kare | vasoḥ | jaritā | panasyate / anehasaḥ | stubhaḥ | indraḥ | duvasyati || vivasvataḥ | sadane | ā | hi | pipriye / satrā-saham | abhimāti-hanam | stuhi ||3.51.3||
nr̥ṇām | ūm̐ iti | tvā | nr̥-tamam | gīḥ-bhiḥ | ukthaiḥ / abhi | pra | vīram | arcata | sa-bādhaḥ || sam | sahase | puru-māyaḥ | jihīte / namaḥ | asya | pra-divaḥ | ekaḥ | īśe ||3.51.4||
pūrvīḥ | asya | niḥ-sidhaḥ | martyeṣu / puru | vasūni | pr̥thivī | bibharti || indrāya | dyāvaḥ | oṣadhīḥ | uta | āpaḥ / rayim | rakṣanti | jīrayaḥ | vanāni ||3.51.5||
tubhyam | brahmāṇi | giraḥ | indra | tubhyam / satrā | dadhire | hari-vaḥ | juṣasva || bodhi | āpiḥ | avasaḥ | nūtanasya / sakhe | vaso iti | jaritr̥-bhyaḥ | vayaḥ | dhāḥ ||3.51.6||
indra | marutvaḥ | iha | pāhi | somam / yathā | śāryāte | apibaḥ | sutasya || tava | pra-nītī | tava | śūra | śarman / ā | vivāsanti | kavayaḥ | su-yajñāḥ ||3.51.7||
saḥ | vāvaśānaḥ | iha | pāhi | somam / marut-bhiḥ | indra | sakhi-bhiḥ | sutam | naḥ || jātam | yat | tvā | pari | devāḥ | abhūṣan / mahe | bharāya | puru-hūta | viśve ||3.51.8||
ap-tūrye | marutaḥ | āpiḥ | eṣaḥ / amandan | indram | anu | dāti-vārāḥ || tebhiḥ | sākam | pibatu | vr̥tra-khādaḥ / sutam | somam | dāśuṣaḥ | sve | sadha-sthe ||3.51.9||
idam | hi | anu | ojasā / sutam | rādhānām | pate || piba | tu | asya | girvaṇaḥ ||3.51.10||
yaḥ | te | anu | svadhām | asat / sute | ni | yaccha | tanvam || saḥ | tvā | mamattu | somyam ||3.51.11||
pra | te | aśnotu | kukṣyoḥ / pra | indra | brahmaṇā | śiraḥ || pra | bāhū iti | śūra | rādhase ||3.51.12||

dhānā-vantam | karambhiṇam / apūpa-vantam | ukthinam || indra | prātaḥ | juṣasva | naḥ ||3.52.1||
puroḷāśam | pacatyam / juṣasva | indra | ā | gurasva | ca || tubhyam | havyāni | sisrate ||3.52.2||
puroḷāśam | ca | naḥ | ghasaḥ / joṣayāse | giraḥ | ca | naḥ || vadhūyuḥ-iva | yoṣaṇām ||3.52.3||
puroḷāśam | sana-śruta / prātaḥ-sāve | juṣasva | naḥ || indra | kratuḥ | hi | te | br̥han ||3.52.4||
mādhyaṁdinasya | savanasya | dhānāḥ / puroḷāśam | indra | kr̥ṣva | iha | cārum || pra | yat | stotā | jaritā | tūrṇi-arthaḥ / vr̥ṣa-yamāṇaḥ | upa | gīḥ-bhiḥ | īṭṭe ||3.52.5||
tr̥tīye | dhānāḥ | savane | puru-stuta / puroḷāśam | ā-hutam | mamahasva | naḥ || r̥bhu-mantam | vāja-vantam | tvā | kave / prayasvantaḥ | upa | śikṣema | dhīti-bhiḥ ||3.52.6||
pūṣaṇ-vate | te | cakr̥ma | karambham / hari-vate | hari-aśvāya | dhānāḥ || apūpam | addhi | sa-gaṇaḥ | marut-bhiḥ / somam | piba | vr̥tra-hā | śūra | vidvān ||3.52.7||
prati | dhānāḥ | bharata | tūyam | asmai / puroḷāśam | vīra-tamāya | nr̥ṇām || dive-dive | sa-dr̥śīḥ | indra | tubhyam / vardhantu | tvā | soma-peyāya | dhr̥ṣṇo iti ||3.52.8||

indrāparvatā | br̥hatā | rathena / vāmīḥ | iṣaḥ | ā | vahatam | su-vīrāḥ || vītam | havyāni | adhvareṣu | devā / vardhethām | gīḥ-bhiḥ | iḷayā | madantā ||3.53.1||
tiṣṭha | su | kam | magha-van | mā | parā | gāḥ / somasya | nu | tvā | su-sutasya | yakṣi || pituḥ | na | putraḥ | sicam | ā | rabhe | te / indra | svādiṣṭhayā | girā | śacī-vaḥ ||3.53.2||
śaṁsāva | adhvaryo iti | prati | me | gr̥ṇīhi / indrāya | vāhaḥ | kr̥ṇavāva | juṣṭam || ā | idam | barhiḥ | yajamānasya | sīda / atha | ca | bhūt | uktham | indrāya | śastam ||3.53.3||
jāyā | it | astam | magha-van | sā | it | ūm̐ iti | yoniḥ / tat | it | tvā | yuktāḥ | harayaḥ | vahantu || yadā | kadā | ca | sunavāma | somam / agniḥ | tvā | dūtaḥ | dhanvāti | accha ||3.53.4||
parā | yāhi | magha-van | ā | ca | yāhi / indra | bhrātaḥ | ubhayatra | te | artham || yatra | rathasya | br̥hataḥ | ni-dhānam / vi-mocanam | vājinaḥ | rāsabhasya ||3.53.5||
apāḥ | somam | astam | indra | pra | yāhi / kalyāṇīḥ | jāyā | su-raṇam | gr̥he | te || yatra | rathasya | br̥hataḥ | ni-dhānam / vi-mocanam | vājinaḥ | dakṣiṇā-vat ||3.53.6||
ime | bhojāḥ | aṅgirasaḥ | vi-rūpāḥ / divaḥ | putrāsaḥ | asurasya | vīrāḥ || viśvāmitrāya | dadataḥ | maghāni / sahasra-sāve | pra | tirante | āyuḥ ||3.53.7||
rūpam-rūpam | magha-vā | bobhavīti / māyāḥ | kr̥ṇvānaḥ | tanvam | pari | svām || triḥ | yat | divaḥ | pari | muhūrtam | ā | agāt / svaiḥ | mantraiḥ | anr̥tu-pāḥ | r̥ta-vā ||3.53.8||
mahān | r̥ṣiḥ | deva-jāḥ | deva-jūtaḥ / astabhnāt | sindhum | arṇavam | nr̥-cakṣāḥ || viśvāmitraḥ | yat | avahat | su-dāsam / apriyāyata | kuśikebhiḥ | indraḥ ||3.53.9||
haṁsāḥ-iva | kr̥ṇutha | ślokam | adri-bhiḥ / madantaḥ | gīḥ-bhiḥ | adhvare | sute | sacā || devebhiḥ | viprāḥ | r̥ṣayaḥ | nr̥-cakṣasaḥ / vi | pibadhvam | kuśikāḥ | somyam | madhu ||3.53.10||
upa | pra | ita | kuśikāḥ | cetayadhvam / aśvam | rāye | pra | muñcata | su-dāsaḥ || rājā | vr̥tram | jaṅghanat | prāk | apāk | udak / atha | yajāte | vare | ā | pr̥thivyāḥ ||3.53.11||
yaḥ | ime iti | rodasī iti | ubhe iti / aham | indram | atustavam || viśvāmitrasya | rakṣati / brahma | idam | bhāratam | janam ||3.53.12||
viśvāmitrāḥ | arāsata / brahma | indrāya | vajriṇe || karat | it | naḥ | su-rādhasaḥ ||3.53.13||
kim | te | kr̥ṇvanti | kīkaṭeṣu | gāvaḥ / na | ā-śiran | duhre | na | tapanti | gharmam || ā | naḥ | bhara | pra-magandasya | vedaḥ / naicā-śākham | magha-van | randhaya | naḥ ||3.53.14||
sasarparīḥ | amatim | bādhamānā / br̥hat | mimāya | jamadagni-dattā || ā | sūryasya | duhitā | tatāna / śravaḥ | deveṣu | amr̥tam | ajuryam ||3.53.15||
sasarparīḥ | abharat | tūyam | ebhyaḥ / adhi | śravaḥ | pāñca-janyāsu | kr̥ṣṭiṣu || sā | pakṣyā | navyam | āyuḥ | dadhānā / yām | me | palasti-jamadagnayaḥ | daduḥ ||3.53.16||
sthirau | gāvau | bhavatām | vīḷuḥ | akṣaḥ / mā | īṣā | vi | varhi | mā | yugam | vi | śāri || indraḥ | pātalye3 iti | dadatām | śarītoḥ / ariṣṭa-neme | abhi | naḥ | sacasva ||3.53.17||
balam | dhehi | tanūṣu | naḥ / balam | indra | anaḷut-su | naḥ || balam | tokāya | tanayāya | jīvase / tvam | hi | bala-dāḥ | asi ||3.53.18||
abhi | vyayasva | khadirasya | sāram / ojaḥ | dhehi | spandane | śiṁśapāyām || akṣa | vīḷo iti | vīḷita | vīḷayasva / mā | yāmāt | asmāt | ava | jīhipaḥ | naḥ ||3.53.19||
ayam | asmān | vanaspatiḥ / mā | ca | hāḥ | mā | ca | ririṣat || svasti | ā | gr̥hebhyaḥ | ā | ava-sai / ā | vi-mocanāt ||3.53.20||
indra | ūti-bhiḥ | bahulābhiḥ | naḥ | adya / yāt-śreṣṭhābhiḥ | magha-van | śūra | jinva || yaḥ | naḥ | dveṣṭi | adharaḥ | saḥ | padīṣṭa / yam | ūm̐ iti | dviṣmaḥ | tam | ūm̐ iti | prāṇaḥ | jahātu ||3.53.21||
paraśum | cit | vi | tapati / śimbalam | cit | vi | vr̥ścati || ukhā | cit | indra  | yeṣantī / pra-yastā | phenam | asyati ||3.53.22||
na | sāyakasya | cikite | janāsaḥ / lodham | nayanti | paśu | manyamānāḥ || na | avājinam | vājinā | hāsayanti / na | gardabham | puraḥ | aśvāt | nayanti ||3.53.23||
ime | indra | bharatasya | putrāḥ / apa-pitvam | cikituḥ | na | pra-pitvam || hinvanti | aśvam | araṇam | na | nityam / jyā-vājam | pari | nayanti | ājau ||3.53.24||

imam | mahe | vidathyāya | śūṣam / śaśvat | kr̥tvaḥ | īḍyāya | pra | jabhruḥ || śr̥ṇotu | naḥ | damyebhiḥ | anīkaiḥ / śr̥ṇotu | agniḥ | divyaiḥ | ajasraḥ ||3.54.1||
mahi | mahe | dive | arca | pr̥thivyai / kāmaḥ | me | icchan | carati | pra-jānan || yayoḥ | ha | stome | vidatheṣu | devāḥ / saparyavaḥ | mādayante | sacā | āyoḥ ||3.54.2||
yuvoḥ | r̥tam | rodasī iti | satyam | astu / mahe | su | naḥ | su-vitāya | pra | bhūtam || idam | dive | namaḥ | agne | pr̥thivyai / saparyāmi | prayasā | yāmi | ratnam ||3.54.3||
uto iti | hi | vām | pūrvyāḥ | ā-vividre / r̥tavarī ityr̥ta-varī | rodasī iti | satya-vācaḥ || naraḥ | cit | vām | sam-ithe | śūra-sātau / vavandire | pr̥thivi | vevidānāḥ ||3.54.4||
kaḥ | addhā | veda | kaḥ | iha | pra | vocat / devān | accha | pathyā | kā | sam | eti || dadr̥śre | eṣām | avamā | sadāṁsi / pareṣu | yā | guhyeṣu | vrateṣu ||3.54.5||
kaviḥ | nr̥-cakṣāḥ | abhi | sīm | acaṣṭa / r̥tasya | yonā | vighr̥te iti vi-ghr̥te | madantī iti || nānā | cakrāte iti | sadanam | yathā | veḥ / samānena | kratunā | saṁvidāne iti sam-vidāne ||3.54.6||
samānyā | viyute iti vi-yute | dūreante iti dūre-ante / dhruve | pade | tasthatuḥ | jāgarūke || uta | svasārā | yuvatī iti | bhavantī iti / āt | ūm̐ iti | bruvāte iti | mithunāni | nāma ||3.54.7||
viśvā | it | ete iti | janima | sam | viviktaḥ / mahaḥ | devān | bibhratī iti | na | vyathete iti || ejat | dhruvam | patyate | viśvam | ekam / carat | patatri | viṣuṇam | vi | jātam ||3.54.8||
sanā | purāṇam | adhi | emi | ārāt / mahaḥ | pituḥ | janituḥ | jāmi | tat | naḥ || devāsaḥ | yatra | panitāraḥ | evaiḥ / urau | pathi | vi-ute | tasthuḥ | antariti ||3.54.9||
imam | stomam | rodasī iti | pra | bravīmi / r̥dūdarāḥ | śr̥ṇavan | agni-jihvāḥ || mitraḥ | sam-rājaḥ | varuṇaḥ | yuvānaḥ / ādityāsaḥ | kavayaḥ | paprathānāḥ ||3.54.10||
hiraṇya-pāṇiḥ | savitā | su-jihvaḥ / triḥ | ā | divaḥ | vidathe | patyamānaḥ || deveṣu | ca | savitariti | ślokam | aśreḥ / āt | asmabhyam | ā | suva | sarva-tātim ||3.54.11||
su-kr̥t | su-pāṇiḥ | sva-vān | r̥ta-vā / devaḥ | tvaṣṭā | avase | tāni | naḥ | dhāt || pūṣaṇ-vantaḥ | r̥bhavaḥ | mādayadhvam / ūrdhva-grāvāṇaḥ | adhvaram | ataṣṭa ||3.54.12||
vidyut-rathāḥ | marutaḥ | r̥ṣṭi-mantaḥ / divaḥ | maryāḥ | r̥ta-jātāḥ | ayāsaḥ || sarasvatī | śr̥ṇavan | yajñiyāsaḥ / dhāta | rayim | saha-vīram | turāsaḥ ||3.54.13||
viṣṇum | stomāsaḥ | puru-dasmam | arkāḥ / bhagasya-iva | kāriṇaḥ | yāmani | gman || uru-kramaḥ | kakuhaḥ | yasya | pūrvīḥ / na | mardhanti | yuvatayaḥ | janitrīḥ ||3.54.14||
indraḥ | viśvaiḥ | vīryaiḥ | patyamānaḥ / ubhe iti | ā | paprau | rodasī iti | mahi-tvā || puram-daraḥ | vr̥tra-hā | dhr̥ṣṇu-senaḥ / sam-gr̥bhya | naḥ | ā | bhara | bhūri | paśvaḥ ||3.54.15||
nāsatyā | me | pitarā | bandhu-pr̥cchā / sa-jātyam | aśvinoḥ | cāru | nāma || yuvam | hi | sthaḥ | rayi-dau | naḥ | rayīṇām / dātram | rakṣethe iti | akavaiḥ | adabdhā ||3.54.16||
mahat | tat | vaḥ | kavayaḥ | cāru | nāma / yat | ha | devāḥ | bhavatha | viśve | indre || sakhā | r̥bhu-bhiḥ | puru-hūta | priyebhiḥ / imām | dhiyam | sātaye | takṣata | naḥ ||3.54.17||
aryamā | naḥ | aditiḥ | yajñiyāsaḥ / adabdhāni | varuṇasya | vratāni || yuyota | naḥ | anapatyāni | gantoḥ / prajā-vān | naḥ | paśu-mān | astu | gātuḥ ||3.54.18||
devānām | dūtaḥ | purudha | pra-sūtaḥ / anāgān | naḥ | vocatu | sarva-tātā || śr̥ṇotu | naḥ | pr̥thivī | dyauḥ | uta | āpaḥ / sūryaḥ | nakṣatraiḥ | uru | antarikṣam ||3.54.19||
śr̥ṇvantu | naḥ | vr̥ṣaṇaḥ | parvatāsaḥ / dhruva-kṣemāsaḥ | iḷayā | madantaḥ || ādityaiḥ | naḥ | aditiḥ | śr̥ṇotu / yacchantu | naḥ | marutaḥ | śarma | bhadram ||3.54.20||
sadā | su-gaḥ | pitu-mān | astu | panthā / madhvā | devāḥ | oṣadhīḥ | sam | pipr̥kta || bhagaḥ | me | agne | sakhye | na | mr̥dhyāḥ / ut | rāyaḥ | aśyām | sadanam | puru-kṣoḥ ||3.54.21||
svadasva | havyā | sam | iṣaḥ | didīhi / asmadryak | sam | mimīhi | śravāṁsi || viśvān | agne | pr̥t-su | tān | jeṣi | śatrūn / ahā | viśvā | su-manāḥ | dīdihi | naḥ ||3.54.22||

uṣasaḥ | pūrvāḥ | adha | yat | vi-ūṣuḥ / mahat | vi | jajñe | akṣaram | pade | goḥ || vratā | devānām | upa | nu | pra-bhūṣan / mahat | devānām | asura-tvam | ekam ||3.55.1||
mo iti | su | naḥ | atra | juhuranta | devāḥ / mā | pūrve | agne | pitaraḥ | pada-jñāḥ || purāṇyoḥ | sadmanoḥ | ketuḥ | antaḥ / mahat | devānām | asura-tvam | ekam ||3.55.2||
vi | me | puru-trā | patayanti | kāmāḥ / śami | accha | dīdye | pūrvyāṇi || sam-iddhe | agnau | r̥tam | it | vadema / mahat | devānām | asura-tvam | ekam ||3.55.3||
samānaḥ | rājā | vi-bhr̥taḥ | puru-trā / śaye | śayāsu | pra-yutaḥ | vanā | anu || anyā | vatsam | bharati | kṣeti | mātā / mahat | devānām | asura-tvam | ekam ||3.55.4||
ā-kṣit | pūrvāsu | aparāḥ | anūrut / sadyaḥ | jātāsu | taruṇīṣu | antariti || antaḥ-vatīḥ | suvate | apra-vītāḥ / mahat | devānām | asura-tvam | ekam ||3.55.5||
śayuḥ | parastāt | adha | nu | dvi-mātā / abandhanaḥ | carati | vatsaḥ | ekaḥ || mitrasya | tā | varuṇasya | vratāni / mahat | devānām | asura-tvam | ekam ||3.55.6||
dvi-mātā | hotā | vidatheṣu | sam-rāṭ / anu | agram | carati | kṣeti | budhnaḥ || pra | raṇyāni | raṇya-vācaḥ | bharante / mahat | devānām | asura-tvam | ekam ||3.55.7||
śūrasya-iva | yudhyataḥ | antamasya / pratīcīnam | dadr̥śe | viśvam | ā-yat || antaḥ | matiḥ | carati | niḥ-sidham | goḥ / mahat | devānām | asura-tvam | ekam ||3.55.8||
ni | veveti | palitaḥ | dūtaḥ | āsu / antaḥ | mahān | carati | rocanena || vapūṁṣi | bibhrat | abhi | naḥ | vi | caṣṭe / mahat | devānām | asura-tvam | ekam ||3.55.9||
viṣṇuḥ | gopāḥ | paramam | pāti | pāthaḥ / priyā | dhāmāni | amr̥tā | dadhānaḥ || agniḥ | tā | viśvā | bhuvanāni | veda / mahat | devānām | asura-tvam | ekam ||3.55.10||
nānā | cakrāte iti | yamyā | vapūṁṣi / tayoḥ | anyat | rocate | kr̥ṣṇam | anyat || śyāvī | ca | yat | aruṣī | ca | svasārau / mahat | devānām | asura-tvam | ekam ||3.55.11||
mātā | ca | yatra | duhitā | ca | dhenū iti / sabardughe iti sabaḥ-dughe | dhāpayete iti | samīcī iti sam-īcī || r̥tasya | te iti | sadasi | īḷe | antaḥ / mahat | devānām | asura-tvam | ekam ||3.55.12||
anyasyāḥ | vatsam | rihatī | mimāya / kayā | bhuvā | ni | dadhe | dhenuḥ | ūdhaḥ || r̥tasya | sā | payasā | apinvata | iḷā / mahat | devānām | asura-tvam | ekam ||3.55.13||
padyā | vaste | puru-rūpā | vapūṁṣi / ūrdhvā | tasthau | tri-avim | rerihāṇā || r̥tasya | sadma | vi | carāmi | vidvān / mahat | devānām | asura-tvam | ekam ||3.55.14||
pade iveti pade-iva | nihite iti ni-hite | dasme | antariti / tayoḥ | anyat | guhyam | āviḥ | anyat || sadhrīcīnā | pathyā | sā | viṣūcī / mahat | devānām | asura-tvam | ekam ||3.55.15||
ā | dhenavaḥ | dhunayantām | aśiśvīḥ / sabaḥ-dughāḥ | śaśayāḥ | apra-dugdhāḥ || navyāḥ-navyāḥ | yuvatayaḥ | bhavantīḥ / mahat | devānām | asura-tvam | ekam ||3.55.16||
yat | anyāsu | vr̥ṣabhaḥ | roravīti / saḥ | anyasmin | yūthe | ni | dadhāti | retaḥ || saḥ | hi | kṣapā-vān | saḥ | bhagaḥ | saḥ | rājā / mahat | devānām | asura-tvam | ekam ||3.55.17||
vīrasya | nu | su-aśvyam | janāsaḥ / pra | nu | vocāma | viduḥ | asya | devāḥ || ṣoḷhā | yuktāḥ | pañca-pañca | ā | vahanti / mahat | devānām | asura-tvam | ekam ||3.55.18||
devaḥ | tvaṣṭā | savitā | viśva-rūpaḥ / pupoṣa | pra-jāḥ | purudhā | jajāna || imā | ca | viśvā | bhuvanāni | asya / mahat | devānām | asura-tvam | ekam ||3.55.19||
mahī iti | sam | airat | camvā | samīcī iti sam-īcī / ubhe iti | te iti | asya | vasunā | nyr̥ṣṭe iti ni-r̥ṣṭe || śr̥ṇve | vīraḥ | vindamānaḥ | vasūni / mahat | devānām | asura-tvam | ekam ||3.55.20||
imām | ca | naḥ | pr̥thivīm | viśva-dhāyāḥ / upa | kṣeti | hita-mitraḥ | na | rājā || puraḥ-sadaḥ | śarma-sadaḥ | na | vīrāḥ / mahat | devānām | asura-tvam | ekam ||3.55.21||
niḥ-sidhvarīḥ | te | oṣadhīḥ | uta | āpaḥ / rayim | te | indra | pr̥thivī | bibharti || sakhāyaḥ | te | vāma-bhājaḥ | syāma / mahat | devānām | asura-tvam | ekam ||3.55.22||

na | tā | minanti | māyinaḥ | na | dhīrāḥ / vratā | devānām | prathamā | dhruvāṇi || na | rodasī iti | adruhā | vedyābhiḥ / na | parvatāḥ | ni-name | tasthi-vāṁsaḥ ||3.56.1||
ṣaṭ | bhārān | ekaḥ | acaran | bibharti / r̥tam | varṣiṣṭham | upa | gāvaḥ | ā | aguḥ || tisraḥ | mahīḥ | uparāḥ | tasthuḥ | atyāḥ / guhā | dve iti | nihite iti ni-hite | darśi | ekā ||3.56.2||
tri-pājasyaḥ | vr̥ṣabhaḥ | viśva-rūpaḥ / uta | tri-udhā | purudha | prajā-vān || tri-anīkaḥ | patyate | māhina-vān / saḥ | retaḥ-dhāḥ | vr̥ṣabhaḥ | śaśvatīnām ||3.56.3||
abhīke | āsām | pada-vīḥ | abodhi / ādityānām | ahve | cāru | nāma || āpaḥ | cit | asmai | aramanta | devīḥ / pr̥thak | vrajantīḥ | pari | sīm | avr̥ñjan ||3.56.4||
trī | sadha-sthā | sindhavaḥ | triḥ | kavīnām / uta | tri-mātā | vidatheṣu | sam-rāṭ || r̥ta-varīḥ | yoṣaṇāḥ | tisraḥ | apyāḥ / triḥ | ā | divaḥ | vidathe | patyamānāḥ ||3.56.5||
triḥ | ā | divaḥ | savitaḥ | vāryāṇi / dive-dive | ā | suva | triḥ | naḥ | ahnaḥ || tri-dhātu | rāyaḥ | ā | suva | vasūni / bhaga | trātaḥ | dhiṣaṇe | sātaye | dhāḥ ||3.56.6||
triḥ | ā | divaḥ | savitā | sosavīti / rājānā | mitrāvaruṇā | supāṇī iti su-pāṇī || āpaḥ | cit | asya | rodasī iti | cit | urvī iti / ratnam | bhikṣanta | savituḥ | savāya ||3.56.7||
triḥ | ut-tamā | duḥ-naśā | rocanāni / trayaḥ | rājanti | asurasya | vīrāḥ || r̥ta-vānaḥ | iṣirāḥ | duḥ-dabhāsaḥ / triḥ | ā | divaḥ | vidathe | santu | devāḥ ||3.56.8||

pra | me | vivikvān | avidat | manīṣām / dhenum | carantīm | pra-yutām | agopām || sadyaḥ | cit | yā | duduhe | bhūri | dhāseḥ / indraḥ | tat | agniḥ | panitāraḥ | asyāḥ ||3.57.1||
indraḥ | su | pūṣā | vr̥ṣaṇā | su-hastā / divaḥ | na | prītāḥ | śaśayam | duduhre || viśve | yat | asyām | raṇayanta | devāḥ / pra | vaḥ | atra | vasavaḥ | sumnam | aśyām ||3.57.2||
yāḥ | jāmayaḥ | vr̥ṣṇe | icchanti | śaktim / namasyantīḥ | jānate | garbham | asmin || accha | putram | dhenavaḥ | vāvaśānāḥ / mahaḥ | caranti | bibhratam | vapūṁṣi ||3.57.3||
accha | vivakmi | rodasī iti | sumeke iti su-meke / grāvṇaḥ | yujānaḥ | adhvare | manīṣā || imāḥ | ūm̐ iti | te | manave | bhūri-vārāḥ / ūrdhvāḥ | bhavanti | darśatāḥ | yajatrāḥ ||3.57.4||
yā | te | jihvā | madhu-matī | su-medhāḥ / agne | deveṣu | ucyate | urūcī || tayā | iha | viśvān | avase | yajatrān / ā | sādaya | pāyaya | ca | madhūni ||3.57.5||
yā | te | agne | parvatasya-iva | dhārā / asaścantī | pīpayat | deva | citrā || tām | asmabhyam | pra-matim | jāta-vedaḥ / vaso iti | rāsva | su-matim | viśva-janyām ||3.57.6||

dhenuḥ | pratnasya | kāmyam | duhānā / antariti | putraḥ | carati | dakṣiṇāyāḥ || ā | dyotanim | vahati | śubhra-yāmā / uṣasaḥ | stomaḥ | aśvinau | ajīgariti ||3.58.1||
su-yuk | vahanti | prati | vām | r̥tena / ūrdhvāḥ | bhavanti | pitarā-iva | medhāḥ || jarethām | asmat | vi | paṇeḥ | manīṣām / yuvoḥ | avaḥ | cakr̥ma | ā | yātam | arvāk ||3.58.2||
suyuk-bhiḥ | aśvaiḥ | su-vr̥tā | rathena / dasrau | imam | śr̥ṇutam | ślokam | adreḥ || kim | aṅga | vām | prati | avartim | gamiṣṭhā / āhuḥ | viprāsaḥ | aśvinā | purā-jāḥ ||3.58.3||
ā | manyethām | ā | gatam | kat | cit | evaiḥ / viśve | janāsaḥ | aśvinā | havante || imā | hi | vām | go-r̥jīkā | madhūni / pra | mitrāsaḥ | na | daduḥ | usraḥ | agre ||3.58.4||
tiraḥ | puru | cit | aśvinā | rajāṁsi / āṅgūṣaḥ | vām | magha-vānā | janeṣu || ā | iha | yātam | pathi-bhiḥ | deva-yānaiḥ / dasrau | ime | vām | ni-dhayaḥ | madhūnām ||3.58.5||
purāṇam | okaḥ | sakhyam | śivam | vām / yuvoḥ | narā | draviṇam | jahnāvyām || punariti | kr̥ṇvānāḥ | sakhyā | śivāni / madhvā | madema | saha | nu | samānāḥ ||3.58.6||
aśvinā | vāyunā | yuvam | su-dakṣā / niyut-bhiḥ | ca | sa-joṣasā | yuvānā || nāsatyā | tiraḥ-ahnyam | juṣāṇā / somam | pibatam | asridhā | sudānū iti su-dānū ||3.58.7||
aśvinā | pari | vām | iṣaḥ | purūcīḥ / īyuḥ | gīḥ-bhiḥ | yatamānāḥ | amr̥dhrāḥ || rathaḥ | ha | vām | r̥ta-jāḥ | adri-jūtaḥ / pari | dyāvāpr̥thivī iti | yāti | sadyaḥ ||3.58.8||
aśvinā | madhusut-tamaḥ | yuvākuḥ / somaḥ | tam | pātam | ā | gatam | duroṇe || rathaḥ | ha | vām | bhūri | varpaḥ | karikrat / suta-vataḥ | niḥ-kr̥tam | ā-gamiṣṭhaḥ ||3.58.9||

mitraḥ | janān | yātayati | bruvāṇaḥ / mitraḥ | dādhāra | pr̥thivīm | uta | dyām || mitraḥ | kr̥ṣṭīḥ | ani-miṣā | abhi | caṣṭe / mitrāya | havyam | ghr̥ta-vat | juhota ||3.59.1||
pra | saḥ | mitra | martaḥ | astu | prayasvān / yaḥ | te | āditya | śikṣati | vratena || na | hanyate | na | jīyate | tvā-ūtaḥ / na | enam | aṁhaḥ | aśnoti | antitaḥ | na | dūrāt ||3.59.2||
anamīvāsaḥ | iḷayā | madantaḥ / mita-jñavaḥ | variman | ā | pr̥thivyāḥ || ādityasya | vratam | upa-kṣiyantaḥ / vayam | mitrasya | su-matau | syāma ||3.59.3||
ayam | mitraḥ | namasyaḥ | su-śevaḥ / rājā | su-kṣatraḥ | ajaniṣṭa | vedhāḥ || tasya | vayam | su-matau | yajñiyasya / api | bhadre | saumanase | syāma ||3.59.4||
mahān | ādityaḥ | namasā | upa-sadyaḥ / yātayat-janaḥ | gr̥ṇate | su-śevaḥ || tasmai | etat | panya-tamāya | juṣṭam / agnau | mitrāya | haviḥ | ā | juhota ||3.59.5||
mitrasya | carṣaṇi-dhr̥taḥ / avaḥ | devasya | sānasi || dyumnam | citraśravaḥ-tamam ||3.59.6||
abhi | yaḥ | mahinā | divam / mitraḥ | babhūva | sa-prathāḥ || abhi | śravaḥ-bhiḥ | pr̥thivīm ||3.59.7||
mitrāya | pañca | yemire / janāḥ | abhiṣṭi-śavase || saḥ | devān | viśvān | bibharti ||3.59.8||
mitraḥ | deveṣu | āyuṣu / janāya | vr̥kta-barhiṣe || iṣaḥ | iṣṭa-vratāḥ | akarityakaḥ ||3.59.9||

iha-iha | vaḥ | manasā | bandhutā | naraḥ / uśijaḥ / jagmuḥ | abhi | tāni | vedasā || yābhiḥ | māyābhiḥ | pratijūti-varpasaḥ / saudhanvanāḥ | yajñiyam | bhāgam | ānaśa ||3.60.1||
yābhiḥ | śacībhiḥ | camasān | apiṁśata / yayā | dhiyā | gām | ariṇīta | carmaṇaḥ || yena | harī iti | manasā | niḥ-atakṣata / tena | deva-tvam | r̥bhavaḥ | sam | ānaśa ||3.60.2||
indrasya | sakhyam | r̥bhavaḥ | sam | ānaśuḥ / manoḥ | napātaḥ | apasaḥ | dadhanvire || saudhanvanāsaḥ | amr̥ta-tvam | ā | īrire / viṣṭvī | śamībhiḥ | su-kr̥taḥ | su-kr̥tyayā ||3.60.3||
indreṇa | yātha | sa-ratham | sute | sacā / atho iti | vaśānām | bhavatha | saha | śriyā || na | vaḥ | prati-mai | su-kr̥tāni | vāghataḥ / saudhanvanāḥ | r̥bhavaḥ | vīryāṇi | ca ||3.60.4||
indra | r̥bhu-bhiḥ | vājavat-bhiḥ | sam-ukṣitam / sutam | somam | ā | vr̥ṣasva | gabhastyoḥ || dhiyā | iṣitaḥ | magha-van | dāśuṣaḥ | gr̥he / saudhanvanebhiḥ | saha | matsva | nr̥-bhiḥ ||3.60.5||
indra | r̥bhu-mān | vāja-vān | matsva | iha | naḥ / asmin | savane | śacyā | puru-stuta || imāni | tubhyam | svasarāṇi | yemire / vratā | devānām | manuṣaḥ | ca | dharma-bhiḥ ||3.60.6||
indra | r̥bhu-bhiḥ | vāji-bhiḥ | vājayan | iha / stomam | jarituḥ | upa | yāhi | yajñiyam || śatam | ketebhiḥ | iṣirebhiḥ | āyave / sahasra-nīthaḥ | adhvarasya | homani ||3.60.7||

uṣaḥ | vājena | vājini | pra-cetāḥ / stomam | juṣasva | gr̥ṇataḥ | maghoni || purāṇī | devi | yuvatiḥ | puram-dhiḥ / anu | vratam | carasi | viśva-vāre ||3.61.1||
uṣaḥ | devi | amartyā | vi | bhāhi / candra-rathā | sūnr̥tāḥ | īrayantī || ā | tvā | vahantu | su-yamāsaḥ | aśvāḥ / hiraṇya-varṇām | pr̥thu-pājasaḥ | ye ||3.61.2||
uṣaḥ | pratīcī | bhuvanāni | viśvā / ūrdhvā | tiṣṭhasi | amr̥tasya | ketuḥ || samānam | artham | caraṇīyamānā / cakram-iva | navyasi | ā | vavr̥tsva ||3.61.3||
ava | syūma-iva | cinvatī | maghonī / uṣāḥ | yāti | svasarasya | patnī || svaḥ | janantī | su-bhagā | su-daṁsāḥ / ā | antāt | divaḥ | paprathe | ā | pr̥thivyāḥ ||3.61.4||
accha | vaḥ | devīm | uṣasam | vi-bhātīm / pra | vaḥ | bharadhvam | namasā | su-vr̥ktim || ūrdhvam | madhudhā | divi | pājaḥ | aśret / pra | rocanā | ruruce | raṇva-saṁdr̥k ||3.61.5||
r̥ta-varī | divaḥ | arkaiḥ | abodhi / ā | revatī | rodasī iti | citram | āsthāt || ā-yatīm | agne | uṣasam | vi-bhātīm / vāmam | eṣi | draviṇam | bhikṣamāṇaḥ ||3.61.6||
r̥tasya | budhne | uṣasām | iṣaṇyan / vr̥ṣā | mahī iti | rodasī iti | ā | viveśa || mahī | mitrasya | varuṇasya | māyā / candrā-iva | bhānum | vi | dadhe | puru-trā ||3.61.7||

imāḥ | ūm̐ iti | vām | bhr̥mayaḥ | manyamānāḥ / yuvā-vate | na | tujyāḥ | abhūvan || kva | tyat | indrāvaruṇā | yaśaḥ | vām / yena | sma | sinam | bharathaḥ | sakhi-bhyaḥ ||3.62.1||
ayam | ūm̐ iti | vām | puru-tamaḥ | rayi-yan / śaśvat-tamam | avase | johavīti || sa-joṣau | indrāvaruṇā | marut-bhiḥ / divā | pr̥thivyā | śr̥ṇutam | havam | me ||3.62.2||
asme iti | tat | indrāvaruṇā | vasu | syāt / asme iti | rayiḥ | marutaḥ | sarva-vīraḥ || asmān | varūtrīḥ | śaraṇaiḥ | avantu / asmān | hotrā | bhāratī | dakṣiṇābhiḥ ||3.62.3||
br̥haspate | juṣasva | naḥ / havyāni | viśva-devya || rāsva | ratnāni | dāśuṣe ||3.62.4||
śucim | arkaiḥ | br̥haspatim / adhvareṣu | namasyata || anāmi | ojaḥ | ā | cake ||3.62.5||
vr̥ṣabham | carṣaṇīnām / viśva-rūpam | adābhyam || br̥haspatim | vareṇyam ||3.62.6||
iyam | te | pūṣan | āghr̥ṇe / su-stutiḥ | deva | navyasī || asmābhiḥ | tubhyam | śasyate ||3.62.7||
tām | juṣasva | giram | mama / vāja-yantīm | ava | dhiyam || vadhūyuḥ-iva | yoṣaṇām ||3.62.8||
yaḥ | viśvā | abhi | vi-paśyati / bhuvanā | sam | ca | paśyati || saḥ | naḥ | pūṣā | avitā | bhuvat ||3.62.9||
tat | savituḥ | vareṇyam / bhargaḥ | devasya | dhīmahi || dhiyaḥ | yaḥ | naḥ | pra-codayāt ||3.62.10||
devasya | savituḥ | vayam / vāja-yantaḥ | puram-dhyā || bhagasya | rātim | īmahe ||3.62.11||
devam | naraḥ | savitāram / viprāḥ | yajñaiḥ | suvr̥kti-bhiḥ || namasyanti | dhiyā | iṣitāḥ ||3.62.12||
somaḥ | jigāti | gātu-vit / devānām | eti | niḥ-kr̥tam || r̥tasya | yonim | ā-sadam ||3.62.13||
somaḥ | asmabhyam | dvi-pade / catuḥ-pade | ca | paśave || anamīvāḥ | iṣaḥ | karat ||3.62.14||
asmākam | āyuḥ | vardhayan / abhi-mātīḥ | sahamānaḥ || somaḥ | sadha-stham | ā | asadat ||3.62.15||
ā | naḥ | mitrāvaruṇā / ghr̥taiḥ | gavyūtim | ukṣatam || madhvā | rajāṁsi | sukratū iti su-kratū ||3.62.16||
uru-śaṁsā | namaḥ-vr̥dhā / mahnā | dakṣasya | rājathaḥ || drāghiṣṭhābhiḥ | śuci-vratā ||3.62.17||
gr̥ṇānā | jamat-agninā / yonau | r̥tasya | sīdatam || pātam | somam | r̥ta-vr̥dhā ||3.62.18||

tvām | hi | agne | sadam | it | sa-manyavaḥ | devāsaḥ / devam | aratim | ni-erire | iti | kratvā | ni-erire || amartyam | yajata | martyeṣu | ā | devam | ā-devam | janata / pra-cetasam | viśvam | ā-devam / janata | pra-cetasam ||4.1.1||
saḥ | bhrātaram | varuṇam | agne | ā | vavr̥tsva / devān | accha | su-matī | yajña-vanasam | jyeṣṭham | yajña-vanasam || r̥ta-vānam | ādityam | carṣaṇi-dhr̥tam / rājānam | carṣaṇi-dhr̥tam ||4.1.2||
sakhe | sakhāyam | abhi | ā | vavr̥tsva | āśum | na / cakram | rathyā-iva | raṁhyā | asmabhyam | dasma | raṁhyā || agne | mr̥ḷīkam | varuṇe | sacā | vidaḥ / marut-su | viśva-bhānuṣu || tokāya | tuje | śuśucāna | śam | kr̥dhi / asmabhyam | dasma | śam | kr̥dhi ||4.1.3||
tvam | naḥ | agne | varuṇasya | vidvān / devasya | heḷaḥ | ava | yāsisīṣṭhāḥ || yajiṣṭhaḥ | vahni-tamaḥ | śośucānaḥ / viśvā | dveṣāṁsi | pra | mumugdhi | asmat ||4.1.4||
saḥ | tvam | naḥ | agne | avamaḥ | bhava | ūtī / nediṣṭhaḥ | asyāḥ | uṣasaḥ | vi-uṣṭau || ava | yakṣva | naḥ | varuṇam | rarāṇaḥ / vīhi | mr̥ḷīkam | su-havaḥ | naḥ | edhi ||4.1.5||
asya | śreṣṭhā | su-bhagasya | sam-dr̥k / devasya | citra-tamā | martyeṣu || śuci | ghr̥tam | na | taptam | aghnyāyāḥ / spārhā | devasya | maṁhanā-iva | dhenoḥ ||4.1.6||
triḥ | asya | tā | paramā | santi | satyā / spārhā | devasya | janimāni | agneḥ || anante | antariti | pari-vītaḥ | ā | agāt / śuciḥ | śukraḥ | aryaḥ | rorucānaḥ ||4.1.7||
saḥ | dūtaḥ | viśvā | it | abhi | vaṣṭi | sadma / hotā | hiraṇya-rathaḥ | ram-sujihvaḥ || rohit-aśvaḥ | vapuṣyaḥ | vibhā-vā / sadā | raṇvaḥ | pitumatī-iva | sam-sat ||4.1.8||
saḥ | cetayat | manuṣaḥ | yajña-bandhuḥ / pra | tam | mahyā | raśanayā | nayanti || saḥ | kṣeti | asya | duryāsu | sādhan / devaḥ | martasya | sadhani-tvam | āpa ||4.1.9||
saḥ | tu | naḥ | agniḥ | nayatu | pra-jānan / accha | ratnam | deva-bhaktam | yat | asya || dhiyā | yat | viśve | amr̥tāḥ | akr̥ṇvan / dyauḥ | pitā | janitā | satyam | ukṣan ||4.1.10||
saḥ | jāyata | prathamaḥ | pastyāsu / mahaḥ | budhne | rajasaḥ | asya | yonau || apāt | aśīrṣā | guhamānaḥ | antā / ā-yoyuvānaḥ | vr̥ṣabhasya | nīḷe ||4.1.11||
pra | śardhaḥ | ārta | prathamam | vipanyā / r̥tasya | yonā | vr̥ṣabhasya | nīḷe || spārhaḥ | yuvā | vapuṣyaḥ | vibhā-vā / sapta | priyāsaḥ | ajanayanta | vr̥ṣṇe ||4.1.12||
asmākam | atra | pitaraḥ | manuṣyāḥ / abhi | pra | seduḥ | r̥tam | āśuṣāṇāḥ || aśma-vrajāḥ | su-dughāḥ | vavre | antaḥ / ut | usrāḥ | ājan | uṣasaḥ | huvānāḥ ||4.1.13||
te | marmr̥jata | dadr̥-vāṁsaḥ | adrim / tat | eṣām | anye | abhitaḥ | vi | vocan || paśva-yantrāsaḥ | abhi | kāram | arcan / vidanta | jyotiḥ | cakr̥panta | dhībhiḥ ||4.1.14||
te | gavyatā | manasā | dr̥dhram | ubdham / gāḥ | yemānam | pari | santam | adrim || dr̥ḷham | naraḥ | vacasā | daivyena / vrajam | go-mantam | uśijaḥ | vi | vavruriti vavruḥ ||4.1.15||
te | manvata | prathamam | nāma | dhenoḥ / triḥ | sapta | mātuḥ | paramāṇi | vindan || tat | jānatīḥ | abhi | anūṣata | vrāḥ / āviḥ | bhuvat | aruṇīḥ | yaśasā | goḥ ||4.1.16||
neśat | tamaḥ | dudhitam | rocata | dyauḥ / ut | devyāḥ | uṣasaḥ | bhānuḥ | arta || ā | sūryaḥ | br̥hataḥ | tiṣṭhat | ajrān / r̥ju | marteṣu | vr̥jinā | ca | paśyan ||4.1.17||
āt | it | paścā | bubudhānāḥ | vi | akhyan / āt | it | ratnam | dhārayanta | dyu-bhaktam || viśve | viśvāsu | duryāsu | devāḥ / mitra | dhiye | varuṇa | satyam | astu ||4.1.18||
accha | voceya | śuśucānam | agnim / hotāram | viśva-bharasam | yajiṣṭham || śuci | ūdhaḥ | atr̥ṇat | na | gavām / andhaḥ | na | pūtam | pari-siktam | aṁśoḥ ||4.1.19||
viśveṣām | aditiḥ | yajñiyānām / viśveṣām | atithiḥ | mānuṣāṇām || agniḥ | devānām | avaḥ | ā-vr̥ṇānaḥ / su-mr̥ḷīkaḥ | bhavatu | jāta-vedāḥ ||4.1.20||

yaḥ | martyeṣu | amr̥taḥ | r̥ta-vā / devaḥ | deveṣu | aratiḥ | ni-dhāyi || hotā | yajiṣṭhaḥ | mahnā | śucadhyai / havyaiḥ | agniḥ | manuṣaḥ | īrayadhyai ||4.2.1||
iha | tvam | sūno iti | sahasaḥ | naḥ | adya / jātaḥ | jātān | ubhayān | antaḥ | agne || dūtaḥ | īyase | yuyujānaḥ | r̥ṣva / r̥ju-muṣkān | vr̥ṣaṇaḥ | śukrān | ca ||4.2.2||
atyā | vr̥dhasnū iti vr̥dha-snū | rohitā | ghr̥tasnū iti ghr̥ta-snū / r̥tasya | manye | manasā | javiṣṭhā || antaḥ | īyase | aruṣā | yujānaḥ / yuṣmān | ca | devān | viśaḥ | ā | ca | martān ||4.2.3||
aryamaṇam | varuṇam | mitram | eṣām / indrāviṣṇū iti | marutaḥ | aśvinā | uta || su-aśvaḥ | agne | su-rathaḥ | su-rādhāḥ / ā | it | ūm̐ iti | vaha | su-haviṣe | janāya ||4.2.4||
go-mān | agne | avi-mān | aśvī | yajñaḥ / nr̥vat-sakhā | sadam | it | apra-mr̥ṣyaḥ || iḷā-vān | eṣaḥ | asura | prajā-vān / dīrghaḥ | rayiḥ | pr̥thu-budhnaḥ | sabhā-vān ||4.2.5||
yaḥ | te | idhmam | jabharat | sisvidānaḥ / mūrdhānam | vā | tatapate | tvā-yā || bhuvaḥ | tasya | sva-tavān | pāyuḥ | agne / viśvasmāt | sīm | agha-yataḥ | uruṣya ||4.2.6||
yaḥ | te | bharāt | anni-yate | cit | annam / ni-śiṣat | mandram | atithim | ut-īrat || ā | deva-yuḥ | inadhate | duroṇe / tasmin | rayiḥ | dhruvaḥ | astu | dāsvān ||4.2.7||
yaḥ | tvā | doṣā | yaḥ | uṣasi | pra-śaṁsāt / priyam | vā | tvā | kr̥ṇavate | haviṣmān || aśvaḥ | na | sve | dame | ā | hemyā-vān / tam | aṁhasaḥ | pīparaḥ | dāśvāṁsam ||4.2.8||
yaḥ | tubhyam | agne | amr̥tāya | dāśat / duvaḥ | tve iti | kr̥ṇavate | yata-sruk || na | saḥ | rāyā | śaśamānaḥ | vi | yoṣat / na | enam | aṁhaḥ | pari | varat | agha-yoḥ ||4.2.9||
yasya | tvam | agne | adhvaram | jujoṣaḥ / devaḥ | martasya | su-dhitam | rarāṇaḥ || prītā | it | asat | hotrā | sā | yaviṣṭha / asāma | yasya | vidhataḥ | vr̥dhāsaḥ ||4.2.10||
cittim | acittim | cinavat | vi | vidvān / pr̥ṣṭā-iva | vītā | vr̥jinā | ca | martān || rāye | ca | naḥ | su-apatyāya | deva / ditim | ca | rāsva | aditim | uruṣya ||4.2.11||
kavim | śaśāsuḥ | kavayaḥ | adabdhāḥ / ni-dhārayantaḥ | duryāsu | āyoḥ || ataḥ | tvam | dr̥śyān | agne | etān / paṭ-bhiḥ | paśyeḥ | adbhutān | aryaḥ | evaiḥ ||4.2.12||
tvam | agne | vāghate | su-pranītiḥ / suta-somāya | vidhate | yaviṣṭha || ratnam | bhara | śaśamānāya | ghr̥ṣve / pr̥thu | candram | avase | carṣaṇi-prāḥ ||4.2.13||
adha | ha | yat | vayam | agne | tvā-yā / paṭ-bhiḥ | hastebhiḥ | cakr̥ma | tanūbhiḥ || ratham | na | krantaḥ | apasā | bhurijoḥ / r̥tam | yemuḥ | su-dhyaḥ | āśuṣāṇāḥ ||4.2.14||
adha | mātuḥ | uṣasaḥ | sapta | viprāḥ / jāyemahi | prathamāḥ | vedhasaḥ | nr̥̄n || divaḥ | putrāḥ | aṅgirasaḥ | bhavema / adrim | rujema | dhaninam | śucantaḥ ||4.2.15||
adha | yathā | naḥ | pitaraḥ | parāsaḥ / pratnāsaḥ | agne | r̥tam | āśuṣāṇāḥ || śuci | it | ayan | dīdhitim | uktha-śasaḥ / kṣāma | bhindantaḥ | aruṇīḥ | apa | vran ||4.2.16||
su-karmāṇaḥ | su-rucaḥ | deva-yantaḥ / ayaḥ | na | devāḥ | janima | dhamantaḥ || śucantaḥ | agnim | vavr̥dhantaḥ | indram / ūrvam | gavyam | pari-sadantaḥ | agman ||4.2.17||
ā | yūthā-iva | kṣu-mati | paśvaḥ | akhyat / devānām | yat | janima | anti | ugra || martānām | cit | urvaśīḥ | akr̥pran / vr̥dhe | cit | aryaḥ | uparasya | āyoḥ ||4.2.18||
akarma | te | su-apasaḥ | abhūma / r̥tam | avasran | uṣasaḥ | vibhātīḥ || anūnam | agnim | purudhā | su-candram / devasya | marmr̥jataḥ | cāru | cakṣuḥ ||4.2.19||
etā | te | agne | ucathāni | vedhaḥ / avocāma | kavaye | tā | juṣasva || ut | śocasva | kr̥ṇuhi | vasyasaḥ | naḥ / mahaḥ | rāyaḥ | puru-vāra | pra | yandhi ||4.2.20||

ā | vaḥ | rājānam | adhvarasya | rudram / hotāram | satya-yajam | rodasyoḥ || agnim | purā | tanayitnoḥ | acittāt / hiraṇya-rūpam | avase | kr̥ṇudhvam ||4.3.1||
ayam | yoniḥ | cakr̥ma | yam | vayam | te / jāyā-iva | patye | uśatī | su-vāsāḥ || arvācīnaḥ | pari-vītaḥ | ni | sīda / imāḥ | ūm̐ iti | te | su-apāka | pratīcīḥ ||4.3.2||
ā-śr̥ṇvate | adr̥pitāya | manma / nr̥-cakṣase | su-mr̥ḷīkāya | vedhaḥ || devāya | śastim | amr̥tāya | śaṁsa / grāvā-iva | sotā | madhu-sut | yam | īḷe ||4.3.3||
tvam | cit | naḥ | śamyai | agne | asyāḥ / r̥tasya | bodhi | r̥ta-cit | su-ādhīḥ || kadā | te | ukthā | sadha-mādyāni / kadā | bhavanti | sakhyā | gr̥he | te ||4.3.4||
kathā | ha | tat | varuṇāya | tvam | agne / kathā | dive | garhase | kat | naḥ | āgaḥ || kathā | mitrāya | mīḷhuṣe | pr̥thivyai / bravaḥ | kat | aryamṇe | kat | bhagāya ||4.3.5||
kat | dhiṣṇyāsu | vr̥dhasānaḥ | agne / kat | vātāya | pra-tavase | śubham-ye || pari-jmane | nāsatyāya | kṣe / bravaḥ | kat | agne | rudrāya | nr̥-ghne ||4.3.6||
kathā | mahe | puṣṭim-bharāya | pūṣṇe / kat | rudrāya | su-makhāya | haviḥ-de || kat | viṣṇave | uru-gāyāya | retaḥ / bravaḥ | kat | agne | śarave | br̥hatyai ||4.3.7||
kathā | śardhāya | marutām | r̥tāya / kathā | sūre | br̥hate | pr̥cchyamānaḥ || prati | bravaḥ | aditaye | turāya / sādha | divaḥ | jāta-vedaḥ | cikitvān ||4.3.8||
r̥tena | r̥tam | ni-yatam | īḷe | ā | goḥ / āmā | sacā | madhu-mat | pakvam | agne || kr̥ṣṇā | satī | ruśatā | dhāsinā | eṣā / jāmaryeṇa | payasā | pīpāya ||4.3.9||
r̥tenaḥ | hi | sma | vr̥ṣabhaḥ | cit | aktaḥ / pumān | agniḥ | payasā | pr̥ṣṭhyena || aspandamānaḥ | acarat | vayaḥ-dhāḥ / vr̥ṣā | śukram | duduhe | pr̥śniḥ | ūdhaḥ ||4.3.10||
r̥tena | adrim | vi | asan | bhidantaḥ / sam | aṅgirasaḥ | navanta | go-bhiḥ || śunam | naraḥ | pari | sadan | uṣasam / āviḥ | svaḥ | abhavat | jāte | agnau ||4.3.11||
r̥tena | devīḥ | amr̥tāḥ | amr̥ktāḥ / arṇaḥ-bhiḥ | āpaḥ | madhumat-bhiḥ | agne || vājī | na | sargeṣu | pra-stubhānaḥ / pra | sadam | it | sravitave | dadhanyuḥ ||4.3.12||
mā | kasya | yakṣam | sadam | it | huraḥ | gāḥ / mā | veśasya | pra-minataḥ | mā | āpeḥ || mā | bhrātuḥ | agne | anr̥joḥ | r̥ṇam | veḥ / mā | sakhyuḥ | dakṣam | ripoḥ | bhujema ||4.3.13||
rakṣa | naḥ | agne | tava | rakṣaṇebhiḥ / rarakṣāṇaḥ | su-makha | prīṇānaḥ || prati | sphura | vi | ruja | vīḷu | aṁhaḥ / jahi | rakṣaḥ | mahi | cit | vavr̥dhānam ||4.3.14||
ebhiḥ | bhava | su-manāḥ | agne | arkaiḥ / imān | spr̥śa | manma-bhiḥ | śūra | vājān || uta | brahmāṇi | aṅgiraḥ | juṣasva / sam | te | śastiḥ | deva-vātā | jareta ||4.3.15||
etā | viśvā | viduṣe | tubhyam | vedhaḥ / nīthāni | agne | niṇyā | vacāṁsi || ni-vacanā | kavaye | kāvyāni / aśaṁsiṣam | mati-bhiḥ | vipraḥ | ukthaiḥ ||4.3.16||

kr̥ṇuṣva | pājaḥ | pra-sitim | na | pr̥thvīm / yāhi | rājā-iva | ama-vān | ibhena || tr̥ṣvīm | anu | pra-sitim | drūṇānaḥ / astā | asi | vidhya | rakṣasaḥ | tapiṣṭhaiḥ ||4.4.1||
tava | bhramāsaḥ | āśu-yā | patanti / anu | spr̥śa | dhr̥ṣatā | śośucānaḥ || tapūṁṣi | agne | juhvā | pataṅgān / asam-ditaḥ | vi | sr̥ja | viṣvak | ulkāḥ ||4.4.2||
prati | spaśaḥ | vi | sr̥ja | tūrṇi-tamaḥ / bhava | pāyuḥ | viśaḥ | asyāḥ | adabdhaḥ || yaḥ | naḥ | dūre | agha-śaṁsaḥ | yaḥ | anti / agne | mākiḥ | te | vyathiḥ | ā | dadharṣīt ||4.4.3||
ut | agne | tiṣṭha | prati | ā | tanuṣva / ni | amitrān | oṣatāt | tigma-hete || yaḥ | naḥ | arātim | sam-idhāna | cakre / nīcā | tam | dhakṣi | atasam | na | śuṣkam ||4.4.4||
ūrdhvaḥ | bhava | prati | vidhya | adhi | asmat / āviḥ | kr̥ṇuṣva | daivyāni | agne || ava | sthirā | tanuhi | yātu-jūnām / jāmim | ajāmim | pra | mr̥ṇīhi | śatrūn ||4.4.5||
saḥ | te | jānāti | su-matim | yaviṣṭha / yaḥ | īvate | brahmaṇe | gātum | airat || viśvāni | asmai | su-dināni | rāyaḥ / dyumnāni | aryaḥ | vi | duraḥ | abhi | dyaut ||4.4.6||
saḥ | it | agne | astu | su-bhagaḥ | su-dānuḥ / yaḥ | tvā | nityena | haviṣā | yaḥ | ukthaiḥ || piprīṣati | sve | āyuṣi | duroṇe / viśvā | it | asmai | su-dinā | sā | asat | iṣṭiḥ ||4.4.7||
arcāmi | te | su-matim | ghoṣi | arvāk / sam | te | vavātā | jaratām | iyam | gīḥ || su-aśvāḥ | tvā | su-rathāḥ | marjayema / asme iti | kṣatrāṇi | dhārayeḥ | anu | dyūn ||4.4.8||
iha | tvā | bhūri | ā | caret | upa | tman / doṣā-vastaḥ | dīdi-vāṁsam | anu | dyūn || krīḷantaḥ | tvā | su-manasaḥ | sapema / abhi | dyumnā | tasthi-vāṁsaḥ | janānām ||4.4.9||
yaḥ | tvā | su-aśvaḥ | su-hiraṇyaḥ | agne / upa-yāti | vasu-matā | rathena || tasya | trātā | bhavasi | tasya | sakhā / yaḥ | te | ātithyam | ānuṣak | jujoṣat ||4.4.10||
mahaḥ | rujāmi | bandhutā | vacaḥ-bhiḥ / tat | mā | pituḥ | gotamāt | anu | iyāya || tvam | naḥ | asya | vacasaḥ | cikiddhi / hotaḥ | yaviṣṭha | sukrato iti su-krato | damūnāḥ ||4.4.11||
asvapna-jaḥ | taraṇayaḥ | su-śevāḥ / atandrāsaḥ | avr̥kāḥ | aśramiṣṭhāḥ || te | pāyavaḥ | sadhryañcaḥ | ni-sadya / agne | tava | naḥ | pāntu | amūra ||4.4.12||
ye | pāyavaḥ | māmateyam | te | agne / paśyantaḥ | andham | duḥ-itāt | arakṣan || rarakṣa | tān | su-kr̥taḥ | viśva-vedāḥ / dipsantaḥ | it | ripavaḥ | na | aha | debhuḥ ||4.4.13||
tvayā | vayam | sa-dhanyaḥ | tvā-ūtāḥ / tava | pra-nītī | aśyāma | vājān || ubhā | śaṁsā | sūdaya | satya-tāte / anuṣṭhuyā | kr̥ṇuhi | ahrayāṇa ||4.4.14||
ayā | te | agne | sam-idhā | vidhema / prati | stomam | śasyamānam | gr̥bhāya || daha | aśasaḥ | rakṣasaḥ | pāhi | asmān / druhaḥ | nidaḥ | mitra-mahaḥ | avadyāt ||4.4.15||

vaiśvānarāya | mīḷhuṣe | sa-joṣāḥ / kathā | dāśema | agnaye | br̥hat | bhāḥ || anūnena | br̥hatā | vakṣathena / upa | stabhāyat | upa-mit | na | rodhaḥ ||4.5.1||
mā | nindata | yaḥ | imām | mahyam | rātim / devaḥ | dadau | maryāya | svadhā-vān || pākāya | gr̥tsaḥ | amr̥taḥ | vi-cetāḥ / vaiśvānaraḥ | nr̥-tamaḥ | yahvaḥ | agniḥ ||4.5.2||
sāma | dvi-barhāḥ | mahi | tigma-bhr̥ṣṭiḥ / sahasra-retāḥ | vr̥ṣabhaḥ | tuviṣmān || padam | na | goḥ | apa-gūḷham | vividvān / agniḥ | mahyam | pra | it | ūm̐ iti | vocat | manīṣām ||4.5.3||
pra | tān | agniḥ | babhasat | tigma-jambhaḥ / tapiṣṭhena | śociṣā | yaḥ | su-rādhāḥ || pra | ye | minanti | varuṇasya | dhāma / priyā | mitrasya | cetataḥ | dhruvāṇi ||4.5.4||
abhrātaraḥ | na | yoṣaṇaḥ | vyantaḥ / pati-ripaḥ | na | janayaḥ | duḥ-evāḥ || pāpāsaḥ | santaḥ | anr̥tāḥ | asatyāḥ / idam | padam | ajanata | gabhīram ||4.5.5||
idam | me | agne | kiyate | pāvaka / aminate | gurum | bhāram | na | manma || br̥hat | dadhātha | dhr̥ṣatā | gabhīram / yahvam | pr̥ṣṭham | prayasā | sapta-dhātu ||4.5.6||
tam | it | nu | eva | samanā | samānam / abhi | kratvā | punatī | dhītiḥ | aśyāḥ || sasasya | carman | adhi | cāru | pr̥śneḥ / agne | rupaḥ | arupitam | jabāru ||4.5.7||
pra-vācyam | vacasaḥ | kim | me | asya / guhā | hitam | upa | niṇik | vadanti || yat | usriyāṇām | apa | vāḥ-iva | vran / pāti | priyam | rupaḥ | agram | padam | veriti veḥ ||4.5.8||
idam | ūm̐ iti | tyat | mahi | mahām | anīkam / yat | usriyā | sacata | pūrvyam | gauḥ || r̥tasya | pade | adhi | dīdyānam / guhā | raghu-syat | raghu-yat | viveda ||4.5.9||
adha | dyutānaḥ | pitroḥ | sacā | āsā / amanuta | guhyam | cāru | pr̥śneḥ || mātuḥ | pade | parame | anti | sat | goḥ / vr̥ṣṇaḥ | śociṣaḥ | pra-yatasya | jihvā ||4.5.10||
r̥tam | voce | namasā | pr̥cchyamānaḥ / tava | ā-śasā | jāta-vedaḥ | yadi | idam || tvam | asya | kṣayasi | yat | ha | viśvam / divi | yat | ūm̐ iti | draviṇam | yat | pr̥thivyām ||4.5.11||
kim | naḥ | asya | draviṇam | kat | ha | ratnam / vi | naḥ | vocaḥ | jāta-vedaḥ | cikitvān || guhā | adhvanaḥ | paramam | yat | naḥ | asya / reku | padam | na | nidānāḥ | aganma ||4.5.12||
kā | maryādā | vayunā | kat | ha | vāmam / accha | gamema | raghavaḥ | na | vājam || kadā | naḥ | devīḥ | amr̥tasya | patnīḥ / sūraḥ | varṇena | tatanan | uṣasaḥ ||4.5.13||
anireṇa | vacasā | phalgvena / pratītyena | kr̥dhunā | atr̥pāsaḥ || adha | te | agne | kim | iha | vadanti / anāyudhāsaḥ | āsatā | sacantām ||4.5.14||
asya | śriye | sam-idhānasya | vr̥ṣṇaḥ / vasoḥ | anīkam | dame | ā | ruroca || ruśat | vasānaḥ | sudr̥śīka-rūpaḥ / kṣitiḥ | na | rāyā | puru-vāraḥ | adyaut ||4.5.15||

ūrdhvaḥ | ūm̐ iti | su | naḥ | adhvarasya | hotaḥ / agne | tiṣṭha | deva-tātā | yajīyān || tvam | hi | viśvam | abhi | asi | manma / pra | vedhasaḥ | cit | tirasi | manīṣām ||4.6.1||
amūraḥ | hotā | ni | asādi | vikṣu / agniḥ | mandraḥ | vidatheṣu | pra-cetāḥ || ūrdhvam | bhānum | savitā-iva | aśret / metā-iva | dhūmam | stabhāyat | upa | dyām ||4.6.2||
yatā | su-jūrṇiḥ | rātinī | ghr̥tācī / pra-dakṣiṇit | deva-tātim | urāṇaḥ || ut | ūm̐ iti | svaruḥ | nava-jāḥ | na | akraḥ / paśvaḥ | anakti | su-dhitaḥ | su-mekaḥ ||4.6.3||
stīrṇe | barhiṣi | sam-idhāne | agnau / ūrdhvaḥ | adhvaryuḥ | jujuṣāṇaḥ | asthāt || pari | agniḥ | paśu-pāḥ | na | hotā / tri-viṣṭi | eti | pra-divaḥ | urāṇaḥ ||4.6.4||
pari | tmanā | mita-druḥ | eti | hotā / agniḥ | mandraḥ | madhu-vacāḥ | r̥ta-vā || dravanti | asya | vājinaḥ | na | śokāḥ / bhayante | viśvā | bhuvanā | yat | abhrāṭ ||4.6.5||
bhadrā | te | agne | su-anīka | sam-dr̥k / ghorasya | sataḥ | viṣuṇasya | cāruḥ || na | yat | te | śociḥ | tamasā | varanta / na | dhvasmānaḥ | tanvi | repaḥ | ā | dhuriti dhuḥ ||4.6.6||
na | yasya | sātuḥ | janitoḥ | avāri / na | mātarāpitarā | nu | cit | iṣṭau || adha | mitraḥ | na | su-dhitaḥ | pāvakaḥ / agniḥ | dīdāya | mānuṣīṣu | vikṣu ||4.6.7||
dviḥ | yam | pañca | jījanan | sam-vasānāḥ / svasāraḥ | agnim | mānuṣīṣu | vikṣu || uṣaḥ-budham | atharyaḥ | na | dantam / śukram | su-āsam | paraśum | na | tigmam ||4.6.8||
tava | tye | agne | haritaḥ | ghr̥ta-snāḥ / rohitāsaḥ | r̥ju-añcaḥ | su-añcaḥ || aruṣāsaḥ | vr̥ṣaṇaḥ | r̥ju-muṣkāḥ / ā | deva-tātim | ahvanta | dasmāḥ ||4.6.9||
ye | ha | tye | te | sahamānāḥ | ayāsaḥ / tveṣāsaḥ | agne | arcayaḥ | caranti || śyenāsaḥ | na | duvasanāsaḥ | artham / tuvi-svanasaḥ | mārutam | na | śardhaḥ ||4.6.10||
akāri | brahma | sam-idhāna | tubhyam / śaṁsāti | uktham | yajate | vi | ūm̐ iti | dhāḥ || hotāram | agnim | manuṣaḥ | ni | seduḥ / namasyantaḥ | uśijaḥ | śaṁsam | āyoḥ ||4.6.11||

ayam | iha | prathamaḥ | dhāyi | dhātr̥-bhiḥ / hotā | yajiṣṭhaḥ | adhvareṣu | īḍyaḥ || yam | apnavānaḥ | bhr̥gavaḥ | vi-rurucuḥ / vaneṣu | citram | vi-bhvam | viśe-viśe ||4.7.1||
agne | kadā | te | ānuṣak / bhuvat | devasya | cetanam || adha | hi | tvā | jagr̥bhrire / martāsaḥ | vikṣu | īḍyam ||4.7.2||
r̥ta-vānam | vi-cetasam / paśyantaḥ | dyām-iva | str̥-bhiḥ || viśveṣām | adhvarāṇām / haskartāram | dame-dame ||4.7.3||
āśum | dūtam | vivasvataḥ / viśvāḥ | yaḥ | carṣaṇīḥ | abhi || ā | jabhruḥ | ketum | āyavaḥ / bhr̥gavāṇam | viśe-viśe ||4.7.4||
tam | īm | hotāram | ānuṣak / cikitvāṁsam | ni | sedire || raṇvam | pāvaka-śociṣam / yajiṣṭham | sapta | dhāma-bhiḥ ||4.7.5||
tam | śaśvatīṣu | mātr̥ṣu / vane | ā | vītam | aśritam || citram | santam | guhā | hitam / su-vedam | kūcit-arthinam ||4.7.6||
sasasya | yat | vi-yutā | sasmin | ūdhan / r̥tasya | dhāman | raṇayanta | devāḥ || mahān | agniḥ | namasā | rāta-havyaḥ / veḥ | adhvarāya | sadam | it | r̥ta-vā ||4.7.7||
veḥ | adhvarasya | dūtyāni | vidvān / ubhe iti | antariti | rodasī iti | sam-cikitvān || dūtaḥ | īyase | pra-divaḥ | urāṇaḥ / viduḥ-taraḥ | divaḥ | ā-rodhanāni ||4.7.8||
kr̥ṣṇam | te | ema | ruśataḥ | puraḥ | bhāḥ / cariṣṇu | arciḥ | vapuṣām | it | ekam || yat | apra-vītā | dadhate | ha | garbham / sadyaḥ | cit | jātaḥ | bhavasi | it | ūm̐ iti | dūtaḥ ||4.7.9||
sadyaḥ | jātasya | dadr̥śānam | ojaḥ / yat | asya | vātaḥ | anu-vāti | śociḥ || vr̥ṇakti | tigmām | ataseṣu | jihvām / sthirā | cit | annā | dayate | vi | jambhaiḥ ||4.7.10||
tr̥ṣu | yat | annā | tr̥ṣuṇā | vavakṣa / tr̥ṣum | dūtam | kr̥ṇute | yahvaḥ | agniḥ || vātasya | meḷim | sacate | ni-jūrvan / āśum | na | vājayate | hinve | arvā ||4.7.11||

dūtam | vaḥ | viśva-vedasam / havya-vāham | amartyam || yajiṣṭham | r̥ñjase | girā ||4.8.1||
saḥ | hi | veda | vasu-dhitim / mahān | ā-rodhanam | divaḥ || saḥ | devān | ā | iha | vakṣati ||4.8.2||
saḥ | veda | devaḥ | ā-namam / devān | r̥ta-yate | dame || dāti | priyāṇi | cit | vasu ||4.8.3||
saḥ | hotā | saḥ | it | ūm̐ iti | dūtyam / cikitvān | antaḥ | īyate || vidvān | ā-rodhanam | divaḥ ||4.8.4||
te | syāma | ye | agnaye / dadāśuḥ | havyadāti-bhiḥ || ye | īm | puṣyantaḥ | indhate ||4.8.5||
te | rāyā | te | su-vīryaiḥ / sasa-vāṁsaḥ | vi | śr̥ṇvire || ye | agnā | dadhire | duvaḥ ||4.8.6||
asme iti | rāyaḥ | dive-dive / sam | carantu | puru-spr̥haḥ || asme iti | vājāsaḥ | īratām ||4.8.7||
saḥ | vipraḥ | carṣaṇīnām / śavasā | mānuṣāṇām || ati | kṣiprā-iva | vidhyati ||4.8.8||

agne | mr̥ḷa | mahān | asi / yaḥ | īm | ā | deva-yum | janam || iyetha | barhiḥ | ā-sadam ||4.9.1||
saḥ | mānuṣīṣu | duḥ-dabhaḥ / vikṣu | pra-avīḥ | amartyaḥ || dūtaḥ | viśveṣām | bhuvat ||4.9.2||
saḥ | sadma | pari | nīyate / hotā | mandraḥ | diviṣṭiṣu || uta | potā | ni | sīdati ||4.9.3||
uta | gnāḥ | agniḥ | adhvare / uto iti | gr̥ha-patiḥ | dame || uta | brahmā | ni | sīdati ||4.9.4||
veṣi | hi | adhvari-yatām / upa-vaktā | janānām || havyā | ca | mānuṣāṇām ||4.9.5||
veṣi | it | ūm̐ iti | asya | dūtyam / yasya | jujoṣaḥ | adhvaram || havyam | martasya | voḷhave ||4.9.6||
asmākam | joṣi | adhvaram / asmākam | yajñam | aṅgiraḥ || asmākam | śr̥ṇudhi | havam ||4.9.7||
pari | te | duḥ-dabhaḥ | rathaḥ / asmān | aśnotu | viśvataḥ || yena | rakṣasi | dāśuṣaḥ ||4.9.8||

agne | tam | adya / aśvam | na | stomaiḥ / kratum | na | bhadram / hr̥di-spr̥śam || r̥dhyāma | te | ohaiḥ ||4.10.1||
adha | hi | agne / kratoḥ | bhadrasya / dakṣasya | sādhoḥ || rathīḥ | r̥tasya | br̥hataḥ | babhūtha ||4.10.2||
ebhiḥ | naḥ | arkaiḥ / bhava | naḥ | arvāṅ / svaḥ | na | jyotiḥ || agne | viśvebhiḥ | su-manāḥ | anīkaiḥ ||4.10.3||
ābhiḥ | te | adya / gīḥ-bhiḥ | gr̥ṇantaḥ / agne | dāśema || pra | te | divaḥ | na | stanayanti | śuṣmāḥ ||4.10.4||
tava | svādiṣṭhā / agne | sam-dr̥ṣṭiḥ | idā | cit | ahnaḥ / idā | cit | aktoḥ || śriye | rukmaḥ | na | rocate | upāke ||4.10.5||
ghr̥tam | na | pūtam / tanūḥ | arepāḥ / śuci | hiraṇyam || tat | te | rukmaḥ | na | rocata | svadhā-vaḥ ||4.10.6||
kr̥tam | cit | hi | sma / sanemi | dveṣaḥ / agne | inoṣi | martāt || itthā | yajamānāt | r̥ta-vaḥ ||4.10.7||
śivā | naḥ | sakhyā / santu | bhrātrā / agne | deveṣu | yuṣme iti /| sā | naḥ | nābhiḥ | sadane | sasmin | ūdham ||4.10.8||

bhadram | te | agne | sahasin | anīkam / upāke | ā | rocate | sūryasya || ruśat | dr̥śe | dadr̥śe | nakta-yā | cit / arūkṣitam | dr̥śe | ā | rūpe | annam ||4.11.1||
vi | sāhi | agne | gr̥ṇate | manīṣām / kham | vepasā | tuvi-jāta | stavānaḥ || viśvebhiḥ | yat | vavanaḥ | śukra | devaiḥ / tat | naḥ | rāsva | su-mahaḥ | bhūri | manma ||4.11.2||
tvat | agne | kāvyā | tvat | manīṣāḥ / tvat | ukthā | jāyante | rādhyāni || tvat | eti | draviṇam | vīra-peśāḥ / itthā-dhiye | dāśuṣe | martyāya ||4.11.3||
tvat | vājī | vājam-bharaḥ | vi-hāyāḥ / abhiṣṭi-kr̥t | jāyate | satya-śuṣmaḥ || tvat | rayiḥ | deva-jūtaḥ | mayaḥ-bhuḥ / tvat | āśuḥ | jūju-vān | agne | arvā ||4.11.4||
tvām | agne | prathamam | deva-yantaḥ / devam | martāḥ | amr̥ta | mandra-jihvam || dveṣaḥ-yutam | ā | vivāsanti | dhībhiḥ / damūnasam | gr̥ha-patim | amūram ||4.11.5||
āre | asmat | amatim | āre | aṁhaḥ / āre | viśvām | duḥ-matim | yat | ni-pāsi || doṣā | śivaḥ | sahasaḥ | sūno iti | agne / yam | devaḥ | ā | cit | sacase | svasti ||4.11.6||

yaḥ | tvām | agne | inadhate | yata-sruk / triḥ | te | annam | kr̥ṇavat | sasmin | ahan || saḥ | su | dyumnaiḥ | abhi | astu | pra-sakṣat / tava | kratvā | jāta-vedaḥ | cikitvān ||4.12.1||
idhmam | yaḥ | te | jabharat | śaśramāṇaḥ / mahaḥ | agne | anīkam | ā | saparyan || saḥ | idhānaḥ | prati | doṣām | uṣasam / puṣyan | rayim | sacate | ghnan | amitrān ||4.12.2||
agniḥ | īśe | br̥hataḥ | kṣatriyasya / agniḥ | vājasya | paramasya | rāyaḥ || dadhāti | ratnam | vidhate | yaviṣṭhaḥ / vi | ānuṣak | martyāya | svadhā-vān ||4.12.3||
yat | cit | hi | te | puruṣa-trā | yaviṣṭha / acitti-bhiḥ | cakr̥ma | kat | cit | āgaḥ || kr̥dhi | su | asmān | aditeḥ | anāgān / vi | enāṁsi | śiśrathaḥ | viṣvak | agne ||4.12.4||
mahaḥ | cit | agne | enasaḥ | abhīke / ūrvāt | devānām | uta | martyānām || mā | te | sakhāyaḥ | sadam | it | riṣāma / yaccha | tokāya | tanayāya | śam | yoḥ ||4.12.5||
yathā | ha | tyat | vasavaḥ | gauryam | cit / padi | sitām | amuñcata | yajatrāḥ || evo iti | su | asmat | muñcata | vi | aṁhaḥ / pra | tāri | agne | pra-taram | naḥ | āyuḥ ||4.12.6||

prati | agniḥ | uṣasām | agram | akhyat / vi-bhātīnām | su-manāḥ | ratna-dheyam || yātam | aśvinā | su-kr̥taḥ | duroṇam / ut | sūryaḥ | jyotiṣā | devaḥ | eti ||4.13.1||
ūrdhvam | bhānum | savitā | devaḥ | aśret / drapsam | davidhvat | go-iṣaḥ | na | satvā || anu | vratam | varuṇaḥ | yanti | mitraḥ / yat | sūryam | divi | ā-rohayanti ||4.13.2||
yam | sīm | akr̥ṇvan | tamase | vi-pr̥ce / dhruva-kṣemāḥ | anava-syantaḥ | artham || tam | sūryam | haritaḥ | sapta | yahvīḥ / spaśam | viśvasya | jagataḥ | vahanti ||4.13.3||
vahiṣṭhebhiḥ | vi-haran | yāsi | tantum / ava-vyayan | asitam | deva | vasma || davidhvataḥ | raśmayaḥ | sūryasya / carma-iva | ava | adhuḥ | tamaḥ | ap-su | antariti ||4.13.4||
anāyataḥ | ani-baddhaḥ | kathā | ayam / nyaṅ | uttānaḥ | ava | padyate | na || kayā | yāti | svadhayā | kaḥ | dadarśa / divaḥ | skambhaḥ | sam-r̥taḥ | pāti | nākam ||4.13.5||

prati | agniḥ | uṣasaḥ | jāta-vedāḥ / akhyat | devaḥ | rocamānāḥ | mahaḥ-bhiḥ || ā | nāsatyā | uru-gāyā | rathena / imam | yajñam | upa | naḥ | yātam | accha ||4.14.1||
ūrdhvam | ketum | savitā | devaḥ | aśret / jyotiḥ | viśvasmai | bhuvanāya | kr̥ṇvan || ā | aprāḥ | dyāvāpr̥thivī iti | antarikṣam / vi | sūryaḥ | raśmi-bhiḥ | cekitānaḥ ||4.14.2||
ā-vahantī | aruṇīḥ | jyotiṣā | ā | agāt / mahī | citrā | raśmi-bhiḥ | cekitānā || pra-bodhayantī | suvitāya | devī | uṣāḥ / īyate | su-yujā | rathena ||4.14.3||
ā | vām | vahiṣṭhāḥ | iha | te | vahantu / rathāḥ | aśvāsaḥ | uṣasaḥ | vi-uṣṭau || ime | hi | vām | madhu-peyāya | somāḥ / asmin | yajñe | vr̥ṣaṇā | mādayethām ||4.14.4||
anāyataḥ | ani-baddhaḥ | kathā | ayam / nyaṅ | uttānaḥ | ava | padyate | na || kayā | yāti | svadhayā | kaḥ | dadarśa / divaḥ | skambhaḥ | sam-r̥taḥ | pāti | nākam ||4.14.5||

agniḥ | hotā | naḥ | adhvare / vājī | san | pari | nīyate || devaḥ | deveṣu | yajñiyaḥ ||4.15.1||
pari | tri-viṣṭi | adhvaram / yāti | agniḥ | rathīḥ-iva || ā | deveṣu | prayaḥ | dadhat ||4.15.2||
pari | vāja-patiḥ | kaviḥ / agniḥ | havyāni | akramīt || dadhat | ratnāni | dāśuṣe ||4.15.3||
ayam | yaḥ | sr̥ñjaye | puraḥ / daiva-vāte | sam-idhyate || dyu-mān | amitra-dambhanaḥ ||4.15.4||
asya | gha | vīraḥ | īvataḥ / agneḥ | īśīta | martyaḥ || tigma-jambhasya | mīḷhuṣaḥ ||4.15.5||
tam | arvantam | na | sānasim / aruṣam | na | divaḥ | śiśum || marmr̥jyante | dive-dive ||4.15.6||
bodhat | yat | mā | hari-bhyām / kumāraḥ | sāha-devyaḥ || accha | na | hūtaḥ | ut | aram ||4.15.7||
uta | tyā | yajatā | harī iti / kumārāt | sāha-devyāt || pra-yatā | sadyaḥ | ā | dade ||4.15.8||
eṣaḥ | vām | devau | aśvinā / kumāraḥ | sāha-devyaḥ || dīrgha-āyuḥ | astu | somakaḥ ||4.15.9||
tam | yuvam | devau | aśvinā / kumāram | sāha-devyam || dīrgha-āyuṣam | kr̥ṇotana ||4.15.10||

ā | satyaḥ | yātu | magha-vān | r̥jīṣī / dravantu | asya | harayaḥ | upa | naḥ || tasmai | it | andhaḥ | susuma | su-dakṣam / iha | abhi-pitvam | karate | gr̥ṇānaḥ ||4.16.1||
ava | sya | śūra | adhvanaḥ | na | ante / asmin | naḥ | adya | savane | mandadhyai || śaṁsāti | uktham | uśanā-iva | vedhāḥ / cikituṣe | asuryāya | manma ||4.16.2||
kaviḥ | na | niṇyam | vidathāni | sādhan / vr̥ṣā | yat | sekam | vi-pipānaḥ | arcāt || divaḥ | itthā | jījanat | sapta | kārūn / ahnā | cit | cakruḥ | vayunā | gr̥ṇantaḥ ||4.16.3||
svaḥ | yat | vedi | su-dr̥śīkam | arkaiḥ / mahi | jyotiḥ | rurucuḥ | yat | ha | vastoḥ || andhā | tamāṁsi | dudhitā | vi-cakṣe / nr̥-bhyaḥ | cakāra | nr̥-tamaḥ | abhiṣṭau ||4.16.4||
vavakṣe | indraḥ | amitam | r̥jīṣī / ubhe iti | ā | paprau | rodasī iti | mahi-tvā || ataḥ | cit | asya | mahimā | vi | reci / abhi | yaḥ | viśvā | bhuvanā | babhūva ||4.16.5||
viśvāni | śakraḥ | naryāṇi | vidvān / apaḥ | rireca | sakhi-bhiḥ | ni-kāmaiḥ || aśmānam | cit | ye | bibhiduḥ | vacaḥ-bhiḥ / vrajam | go-mantam | uśijaḥ | vi | vavruriti vavruḥ ||4.16.6||
apaḥ | vr̥tram | vavri-vāṁsam | parā | ahan / pra | āvat | te | vajram | pr̥thivī | sa-cetāḥ || pra | arṇāṁsi | samudriyāṇi | ainoḥ / patiḥ | bhavan | śavasā | śūra | dhr̥ṣṇo iti ||4.16.7||
apaḥ | yat | adrim | puru-hūta | dardaḥ / āviḥ | bhuvat | saramā | pūrvyam | te || saḥ | naḥ | netā | vājam | ā | darṣi | bhūrim / gotrā | rujan | aṅgiraḥ-bhiḥ | gr̥ṇānaḥ ||4.16.8||
accha | kavim | nr̥-manaḥ | gāḥ | abhiṣṭau / svaḥ-sātā | magha-van | nādhamānam || ūti-bhiḥ | tam | iṣaṇaḥ | dyumna-hūtau / ni | māyā-vān | abrahmā | dasyuḥ | arta ||4.16.9||
ā | dasyu-ghnā | manasā | yāhi | astam / bhuvat | te | kutsaḥ | sakhye | ni-kāmaḥ || sve | yonau | ni | sadatam | sa-rūpā / vi | vām | cikitsat | r̥ta-cit | ha | nārī ||4.16.10||
yāsi | kutsena | sa-ratham | avasyuḥ / todaḥ | vātasya | haryoḥ | īśānaḥ || r̥jrā | vājam | na | gadhyam | yuyūṣan / kaviḥ | yat | ahan | pāryāya | bhūṣāt ||4.16.11||
kutsāya | śuṣṇam | aśuṣam | ni | barhīḥ / pra-pitve | ahnaḥ | kuyavam | sahasrā || sadyaḥ | dasyūn | pra | mr̥ṇa | kutsyena / pra | sūraḥ | cakram | vr̥hatāt | abhīke ||4.16.12||
tvam | piprum | mr̥gayam | śūśu-vāṁsam / r̥jiśvane | vaidathināya | randhīḥ || pañcāśat | kr̥ṣṇā | ni | vapaḥ | sahasrā / atkam | na | puraḥ | jarimā | vi | dardariti dardaḥ ||4.16.13||
sūraḥ | upāke | tanvam | dadhānaḥ / vi | yat | te | ceti | amr̥tasya | varpaḥ || mr̥gaḥ | na | hastī | taviṣīm | uṣāṇaḥ / siṁhaḥ | na | bhīmaḥ | āyudhāni | bibhrat ||4.16.14||
indram | kāmāḥ | vasu-yantaḥ | agman / svaḥ-mīḷhe | na | savane | cakānāḥ || śravasyavaḥ | śaśamānāsaḥ | ukthaiḥ / okaḥ | na | raṇvā | sudr̥śī-iva | puṣṭiḥ ||4.16.15||
tam | it | vaḥ | indram | su-havam | huvema / yaḥ | tā | cakāra | naryā | purūṇi || yaḥ | mā-vate | jaritre | gadhyam | cit / makṣu | vājam | bharati | spārha-rādhāḥ ||4.16.16||
tigmā | yat | antaḥ | aśaniḥ | patāti / kasmin | cit | śūra | muhuke | janānām || ghorā | yat | arya | sam-r̥tiḥ | bhavāti / adha | sma | naḥ | tanvaḥ | bodhi | gopāḥ ||4.16.17||
bhuvaḥ | avitā | vāma-devasya | dhīnām / bhuvaḥ | sakhā | avr̥kaḥ | vāja-sātau || tvām | anu | pra-matim | ā | jaganma / uru-śaṁsaḥ | jaritre | viśvadha | syāḥ ||4.16.18||
ebhiḥ | nr̥-bhiḥ | indra | tvāyu-bhiḥ | tvā / maghavat-bhiḥ | magha-van | viśve | ājau || dyāvaḥ | na | dyumnaiḥ | abhi | santaḥ | aryaḥ / kṣapaḥ | madema | śaradaḥ | ca | pūrvīḥ ||4.16.19||
eva | it | indrāya | vr̥ṣabhāya | vr̥ṣṇe / brahma | akarma | bhr̥gavaḥ | na | ratham || nu | cit | yathā | naḥ | sakhyā | vi-yoṣat / asat | naḥ | ugraḥ | avitā | tanū-pāḥ ||4.16.20||
nu | stutaḥ | indra | nu | gr̥ṇānaḥ / iṣam | jaritre | nadyaḥ | na | pīperiti pīpeḥ || akāri | te | hari-vaḥ | brahma | navyam / dhiyā | syāma | rathyaḥ | sadā-sāḥ ||4.16.21||

tvam | mahān | indra | tubhyam | ha | kṣāḥ / anu / kṣatram | maṁhanā | manyata | dyauḥ || tvam | vr̥tram | śavasā | jaghanvān / sr̥jaḥ | sindhūn | ahinā | jagrasānān ||4.17.1||
tava | tviṣaḥ | janiman | rejata | dyauḥ / rejat | bhūmiḥ | bhiyasā | svasya | manyoḥ || r̥ghāyanta | su-bhvaḥ | parvatāsaḥ / ārdan | dhanvāni | sarayante | āpaḥ ||4.17.2||
bhinat | girim | śavasā | vajram | iṣṇan / āviḥ-kr̥ṇvānaḥ | sahasānaḥ | ojaḥ || vadhīt | vr̥tram | vajreṇa | mandasānaḥ / saran | āpaḥ | javasā | hata-vr̥ṣṇīḥ ||4.17.3||
su-vīraḥ | te | janitā | manyata | dyauḥ / indrasya | kartā | svapaḥ-tamaḥ | bhūt || yaḥ | īm | jajāna | svaryam | su-vajram / anapa-cyutam | sadasaḥ | na | bhūma ||4.17.4||
yaḥ | ekaḥ | it | cyavayati | pra | bhūma / rājā | kr̥ṣṭīnām | puru-hūtaḥ | indraḥ || satyam | enam | anu | viśve | madanti / rātim | devasya | gr̥ṇataḥ | maghonaḥ ||4.17.5||
satrā | somāḥ | abhavan | asya | viśve / satrā | madāsaḥ | br̥hataḥ | madiṣṭhāḥ || satrā | abhavaḥ | vasu-patiḥ | vasūnām / datre | viśvāḥ | adhithāḥ | indra | kr̥ṣṭīḥ ||4.17.6||
tvam | adha | prathamam | jāyamānaḥ / ame | viśvāḥ | adhithāḥ | indra | kr̥ṣṭīḥ || tvam | prati | pra-vataḥ | ā-śayānam / ahim | vajreṇa | magha-van | vi | vr̥ścaḥ ||4.17.7||
satrā-hanan | dadhr̥ṣim | tumram | indram / mahām | apāram | vr̥ṣabham | su-vajram || hantā | yaḥ | vr̥tram | sanitā | uta | vājam / dātā | maghāni | magha-vā | su-rādhāḥ ||4.17.8||
ayam | vr̥taḥ | cātayate | sam-īcīḥ / yaḥ | ājiṣu | magha-vā | śr̥ṇve | ekaḥ || ayam | vājam | bharati | yam | sanoti / asya | priyāsaḥ | sakhye | syāma ||4.17.9||
ayam | śr̥ṇve | adha | jayan | uta | ghnan / ayam | uta | pra | kr̥ṇute | yudhā | gāḥ || yadā | satyam | kr̥ṇute | manyum | indraḥ / viśvam | dr̥ḷham | bhayate | ejat | asmāt ||4.17.10||
sam | indraḥ | gāḥ | ajayat | sam | hiraṇyā / sam | aśviyā | magha-vā | yaḥ | ha | pūrvīḥ || ebhiḥ | nr̥-bhiḥ | nr̥-tamaḥ | asya | śākaiḥ / rāyaḥ | vi-bhaktā | sam-bharaḥ | ca | vasvaḥ ||4.17.11||
kiyat | svit | indraḥ | adhi | eti | mātuḥ / kiyat | pituḥ | janituḥ | yaḥ | jajāna || yaḥ | asya | śuṣmam | muhukaiḥ | iyarti / vātaḥ | na | jūtaḥ | stanayat-bhiḥ | abhraiḥ ||4.17.12||
kṣiyantam | tvam | akṣiyantam | kr̥ṇoti / iyarti | reṇum | magha-vā | sam-oham || vi-bhañjanuḥ | aśanimān-iva | dyauḥ / uta | stotāram | magha-vā | vasau | dhāt ||4.17.13||
ayam | cakram | iṣaṇat | sūryasya / ni | etaśam | rīramat | sasr̥māṇam || ā | kr̥ṣṇaḥ | īm | juhurāṇaḥ | jigharti / tvacaḥ | budhne | rajasaḥ | asya | yonau ||4.17.14||
asiknyām | yajamānaḥ | na | hotā ||4.17.15||
gavyantaḥ | indram | sakhyāya | viprāḥ / aśva-yantaḥ | vr̥ṣaṇam | vājayantaḥ || jani-yantaḥ | jani-dām | akṣita-ūtim / ā | cyavayāmaḥ | avate | na | kośam ||4.17.16||
trātā | naḥ | bodhi | dadr̥śānaḥ | āpiḥ / abhi-khyātā | marḍitā | somyānām || sakhā | pitā | pitr̥-tamaḥ | pitr̥̄ṇām / kartā | īm | ūm̐ iti | lokam | uśate | vayaḥ-dhāḥ ||4.17.17||
sakhi-yatām | avitā | bodhi | sakhā / gr̥ṇānaḥ | indra | stuvate | vayaḥ | dhāḥ || vayam | hi | ā | te | cakr̥ma | sa-bādhaḥ / ābhiḥ | śamībhiḥ | mahayantaḥ | indra ||4.17.18||
stutaḥ | indraḥ | magha-vā | yat | ha | vr̥trā / bhūrīṇi | ekaḥ | apratīni | hanti || asya | priyaḥ | jaritā | yasya | śarman / nakiḥ | devāḥ | vārayante | na | martāḥ ||4.17.19||
eva | naḥ | indraḥ | magha-vā | vi-rapśī / karat | satyā | carṣaṇi-dhr̥t | anarvā || tvam | rājā | januṣām | dhehi | asme iti / adhi | śravaḥ | māhinam | yat | jaritre ||4.17.20||
nu | stutaḥ | indra | nu | gr̥ṇānaḥ / iṣam | jaritre | nadyaḥ | na | pīperiti pīpeḥ || akāri | te | hari-vaḥ | brahma | navyam / dhiyā | syāma | rathyaḥ | sadā-sāḥ ||4.17.21||

ayam | panthāḥ | anu-vittaḥ | purāṇaḥ / yataḥ | devāḥ | ut-ajāyanta | viśve || ataḥ | cit | ā | janiṣīṣṭa | pra-vr̥ddhaḥ / mā | mātaram | amuyā | pattave | kariti kaḥ ||4.18.1||
na | aham | ataḥ | niḥ | aya | duḥ-gahā | etat / tiraścatā | pārśvāt | niḥ | gamāni || bahūni | me | akr̥tā | kartvāni / yudhyai | tvena | sam | tvena | pr̥cchai ||4.18.2||
parā-yatīm | mātaram | anu | acaṣṭa / na | na | anu | gāni | anu | nu | gamāni || tvaṣṭuḥ | gr̥he | apibat | somam | indraḥ / śata-dhanyam | camvoḥ | sutasya ||4.18.3||
kim | saḥ | r̥dhak | kr̥ṇavat | yam | sahasram / māsaḥ | jabhāra | śaradaḥ | ca | pūrvīḥ || nahi | nu | āsya | prati-mānam | asti / antaḥ | jateṣu | uta | ye | jani-tvāḥ ||4.18.4||
avadyam-iva | manyamānā | guhā | akaḥ / indram | mātā | vīryeṇa | ni-r̥ṣṭam || atha | ut | asthāt | svayam | atkam | vasānaḥ / ā | rodasī iti | apr̥ṇāt | jāyamānaḥ ||4.18.5||
etāḥ | arṣanti | alalā-bhavantīḥ / r̥tavarīḥ-iva | sam-krośamānāḥ || etāḥ | vi | pr̥ccha | kim | idam | bhananti / kam | āpaḥ | adrim | pari-dhim | rujanti ||4.18.6||
kim | ūm̐ iti | svit | asmai | ni-vidaḥ | bhananta / indrasya | avadyam | didhiṣante | āpaḥ || mama | etān | putraḥ | mahatā | vadhena / vr̥tram | jaghanvān | asr̥jat | vi | sindhūn ||4.18.7||
mamat | cana | tvā | yuvatiḥ | parā-āsa / mamat | cana | tvā | kuṣavā | jagāra || mamat | cit | āpaḥ | śiśave | mamr̥ḍyuḥ / mamat | cit | indraḥ | sahasā | ut | atiṣṭhat ||4.18.8||
mamat | cana | te | magha-van | vi-aṁsaḥ / ni-vividhvān | apa | hanū iti | jaghāna || adha | ni-viddhaḥ | ut-taraḥ | babhūvān / śiraḥ | dāsasya | sam | piṇak | vadhena ||4.18.9||
gr̥ṣṭiḥ | sasūva | sthaviram | tavāgām / anādhr̥ṣyam | vr̥ṣabham | tumram | indram || arīḷham | vatsam | carathāya | mātā / svayam | gātum | tanve | icchamānam ||4.18.10||
uta | mātā | mahiṣam | anu | avenat / amī iti | tvā | jahati | putra | devāḥ || atha | abravīt | vr̥tram | indraḥ | haniṣyan / sakhe | viṣṇo iti | vi-taram | vi | kramasva ||4.18.11||
kaḥ | te | mātaram | vidhavām | acakrat / śayum | kaḥ | tvām | ajighāṁsat | carantam || kaḥ | te | devaḥ | adhi | mārḍīke | āsīt / yat | pra | akṣiṇāḥ | pitaram | pāda-gr̥hya ||4.18.12||
avartyā | śunaḥ | āntrāṇi | pece / na | deveṣu | vivide | marḍitāram || apaśyam | jāyām | amahīyamānām / adha | me | śyenaḥ | madhu | ā | jabhāra ||4.18.13||

eva | tvām | indra | vajrin | atra / viśve | devāsaḥ | su-havāsaḥ | ūmāḥ || mahām | ubhe iti | rodasī iti | vr̥ddham | r̥ṣvam / niḥ | ekam | it | vr̥ṇate | vr̥tra-hatye ||4.19.1||
ava | asr̥janta | jivrayaḥ | na | devāḥ / bhuvaḥ | sam-rāṭ | indra | satya-yoniḥ || ahan | ahim | pari-śayānam | arṇaḥ / pra | vartanīḥ | aradaḥ | viśva-dhenāḥ ||4.19.2||
atr̥pṇuvantam | vi-yatam | abudhyam / abudhyamānam | susupānam | indra || sapta | prati | pra-vataḥ | ā-śayānam / ahim | vajreṇa | vi | riṇāḥ | aparvan ||4.19.3||
akṣodayat | śavasā | kṣāma | budhnam / vāḥ | na | vātaḥ | taviṣībhiḥ | indraḥ || dr̥ḷhāni | aubhnāt | uśamānaḥ | ojaḥ / ava | abhinat | kakubhaḥ | parvatānām ||4.19.4||
abhi | pra | dadruḥ | janayaḥ | na | garbham / rathāḥ-iva | pra | yayuḥ | sākam | adrayaḥ || atarpayaḥ | vi-sr̥taḥ | ubjaḥ | ūrmīn / tvam | vr̥tān | ariṇāḥ | indra | sindhūn ||4.19.5||
tvam | mahīm | avanim | viśva-dhenām / turvītaye | vayyāya | kṣarantīm || aramayaḥ | namasā | ejat | arṇaḥ / su-taraṇān | akr̥ṇoḥ | indra | sindhūn ||4.19.6||
pra | agruvaḥ | nabhanvaḥ | na | vakvāḥ / dhvasrāḥ | apinvat | yuvatīḥ | r̥ta-jñāḥ || dhanvāni | ajrān | apr̥ṇak | tr̥ṣāṇān / adhok | indraḥ | staryaḥ | dam-supatnīḥ ||4.19.7||
pūrvīḥ | uṣasaḥ | śaradaḥ | ca | gūrtāḥ / vr̥tram | jaghanvān | asr̥jat | vi | sindhūn || pari-sthitāḥ | atr̥ṇat | badbadhānāḥ / sīrāḥ | indraḥ | sravitave | pr̥thivyā ||4.19.8||
vamrībhiḥ | putram | agruvaḥ | adānam / ni-veśanāt | hari-vaḥ | ā | jabhartha || vi | andhaḥ | akhyat | ahim | ā-dadānaḥ / niḥ | bhūt | ukha-chit | sam | aranta | parva ||4.19.9||
pra | te | pūrvāṇi | karaṇāni | vipra / ā-vidvān | āha | viduṣe | karāṁsi || yathā-yathā | vr̥ṣṇyāni | sva-gūrtā / apāṁsi | rājan | naryā | aviveṣīḥ ||4.19.10||
nu | stutaḥ | indra | nu | gr̥ṇānaḥ / iṣam | jaritre | nadyaḥ | na | pīperiti pīpeḥ || akāri | te | hari-vaḥ | brahma | navyam / dhiyā | syāma | rathyaḥ | sadā-sāḥ ||4.19.11||

ā | naḥ | indraḥ | dūrāt | ā | naḥ | āsāt / abhiṣṭi-kr̥t | avase | yāsat | ugraḥ || ojiṣṭhebhiḥ | nr̥-patiḥ | vajra-bāhuḥ / sam-ge | samat-su | turvaṇiḥ | pr̥tanyūn ||4.20.1||
ā | naḥ | indraḥ | hari-bhiḥ | yātu | accha / arvācīnaḥ | avase | rādhase | ca || tiṣṭhāti | vajrī | magha-vā | vi-rapśī / imam | yajñam | anu | naḥ | vāja-sātau ||4.20.2||
imam | yajñam | tvam | asmākam | indra / puraḥ | dadhat | saniṣyasi | kratum | naḥ || śvaghnī-iva | vajrin | sanaye | dhanānām / tvayā | vayam | aryaḥ | ājim | jayema ||4.20.3||
uśan | ūm̐ iti | su | naḥ | su-manāḥ | upāke / somasya | nu | su-sutasya | svadhā-vaḥ || pāḥ | indra | prati-bhr̥tasya | madhvaḥ / sam | andhasā | mamadaḥ | pr̥ṣṭhyena ||4.20.4||
vi | yaḥ | rarapśe | r̥ṣi-bhiḥ | navebhiḥ / vr̥kṣaḥ | na | pakvaḥ | sr̥ṇyaḥ | na | jetā || maryaḥ | na | yoṣām | abhi | manyamānaḥ / accha | vivakmi | puru-hūtam | indram ||4.20.5||
giriḥ | na | yaḥ | sva-tavān | r̥ṣvaḥ | indraḥ / sanāt | eva | sahase | jātaḥ | ugraḥ || ā-dartā | vajram | sthaviram | na | bhīmaḥ / udnā-iva | kośam | vasunā | ni-r̥ṣṭam ||4.20.6||
na | yasya | vartā | januṣā | nu | asti / na | rādhasaḥ | ā-marītā | maghasya || ut-vavr̥ṣāṇaḥ | taviṣī-vaḥ | ugra / asmabhyam | daddhi | puru-hūta | rāyaḥ ||4.20.7||
īkṣe | rāyaḥ | kṣayasya | carṣaṇīnām / uta | vrajam | apa-vartā | asi | gonām || śikṣā-naraḥ | sam-itheṣu | prahā-vān / vasvaḥ | rāśim | abhi-netā | asi | bhūrim ||4.20.8||
kayā | tat | śr̥ṇve | śacyā | śaciṣṭhaḥ / yayā | kr̥ṇoti | muhu | kā | cit | r̥ṣvaḥ || puru | dāśuṣe | vi-cayiṣṭhaḥ | aṁhaḥ / atha | dadhāti | draviṇam | jaritre ||4.20.9||
mā | naḥ | mardhīḥ | ā | bhara | daddhi | tat | naḥ / pra | dāśuṣe | dātave | bhūri | yat | te || navye | deṣṇe | śaste | asmin | te | ukthe / pra | bravāma | vayam | indra | stuvantaḥ ||4.20.10||
nu | stutaḥ | indra | nu | gr̥ṇānaḥ / iṣam | jaritre | nadyaḥ | na | pīperiti pīpeḥ || akāri | te | hari-vaḥ | brahma | navyam / dhiyā | syāma | rathyaḥ | sadā-sāḥ ||4.20.11||

ā | yātu | indraḥ | avase | upa | naḥ / iha | stutaḥ | sadha-māt | astu | śūraḥ || vavr̥dhānaḥ | taviṣīḥ | yasya | pūrvīḥ / dyauḥ | na | kṣatram | abhi-bhūti | puṣyāt ||4.21.1||
tasya | it | iha | stavatha | vr̥ṣṇyāni / tuvi-dyumnasya | tuvi-rādhasaḥ | nr̥̄n || yasya | kratuḥ | vidathyaḥ | na | sam-rāṭ / sahvān | tarutraḥ | abhi | asti | kr̥ṣṭīḥ ||4.21.2||
ā | yātu | indraḥ | divaḥ | ā | pr̥thivyāḥ / makṣu | samudrāt | uta | vā | purīṣāt || svaḥ-narāt | avase | naḥ | marutvān / parā-vataḥ | vā | sadanāt | r̥tasya ||4.21.3||
sthūrasya | rāyaḥ | br̥hataḥ | yaḥ | īśe / tam | ūm̐ iti | stavāma | vidatheṣu | indram || yaḥ | vāyunā | jayati | go-matīṣu / pra | dhr̥ṣṇu-yā | nayati | vasyaḥ | accha ||4.21.4||
upa | yaḥ | namaḥ | namasi | stabhāyan / iyarti | vācam | janayan | yajadhyai || r̥ñjasānaḥ | puru-vāraḥ | ukthaiḥ / ā | indram | kr̥ṇvīta | sadaneṣu | hotā ||4.21.5||
dhiṣā | yadi | dhiṣaṇyantaḥ | saraṇyān / sadantaḥ | adrim | auśijasya | gohe || ā | duroṣāḥ | pāstyasya | hotā / yaḥ | naḥ | mahān | sam-varaṇeṣu | vahniḥ ||4.21.6||
satrā | yat | im | bhārvarasya | vr̥ṣṇaḥ / sisakti | śuṣmaḥ | stuvate | bharāya || guhā | yat | īm | auśijasya | gohe / pra | yat | dhiye | pra | ayase | madāya ||4.21.7||
vi | yat | varāṁsi | parvatasya | vr̥ṇve / payaḥ-bhiḥ | jinve | apām | javāṁsi || vidat | gaurasya | gavayasya | gohe / yadi | vājāya | su-dhyaḥ | vahanti ||4.21.8||
bhadrā | te | hastā | su-kr̥tā | uta | pāṇī iti / pra-yantārā | stuvate | rādhaḥ | indra || kā | te | ni-sattiḥ | kim | ūm̐ iti | no iti | mamatsi / kim | na | ut-ut | ūm̐ iti | harṣase | dātavai | ūm̐ iti ||4.21.9||
eva | vasvaḥ | indraḥ | satyaḥ | sam-rāṭ / hantā | vr̥tram | varivaḥ | pūrave | kariti kaḥ || puru-stuta | kratvā | naḥ | śagdhi | rāyaḥ / bhakṣīya | te | avasaḥ | daivyasya ||4.21.10||
nu | stutaḥ | indra | nu | gr̥ṇānaḥ / iṣam | jaritre | nadyaḥ | na | pīperiti pīpeḥ || akāri | te | hari-vaḥ | brahma | navyam / dhiyā | syāma | rathyaḥ | sadā-sāḥ ||4.21.11||

yat | naḥ | indraḥ | jujuṣe | yat | ca | vaṣṭi / tat | naḥ | mahān | karati | śuṣmī | ā | cit || brahma | stomam | magha-vā | somam | ukthā / yaḥ | aśmānam | śavasā | bibhrat | eti ||4.22.1||
vr̥ṣā | vr̥ṣandhim | catuḥ-aśrim | asyan / ugraḥ | bāhu-bhyām | nr̥-tamaḥ | śacī-vān || śriye | paruṣṇīm | uṣamāṇaḥ | ūrṇām / yasyāḥ | parvāṇi | sakhyāya | vivye ||4.22.2||
yaḥ | devaḥ | deva-tamaḥ | jāyamānaḥ / mahaḥ | vājebhiḥ | mahat-bhiḥ | ca | śuṣmaiḥ || dadhānaḥ | vajram | bāhvoḥ | uśantam / dyām | amena | rejayat | pra | bhūma ||4.22.3||
viśvā | rodhāṁsi | pra-vataḥ | ca | pūrvīḥ / dyauḥ | r̥ṣvāt | janiman | rejata | kṣāḥ || ā | mātarā | bharati | śuṣmī | ā | goḥ / nr̥-vat | pari-jman | nonuvanta | vātāḥ ||4.22.4||
tā | tu | te | indra | mahataḥ | mahāni / viśveṣu | it | savaneṣu | pra-vācyā || yat | śūra | dhr̥ṣṇo iti | dhr̥ṣatā | dadhr̥ṣvān / ahim | vajreṇa | śavasā | aviveṣīḥ ||4.22.5||
tā | tu | te | satyā | tuvi-nr̥mṇa | viśvā / pra | dhenavaḥ | sisrate | vr̥ṣṇaḥ | ūdhnaḥ || adha | ha | tvat | vr̥ṣa-manaḥ | bhiyānāḥ / pra | sindhavaḥ | javasā | cakramanta ||4.22.6||
atra | aha | te | hari-vaḥ | tāḥ | ūm̐ iti | devīḥ / avaḥ-bhiḥ | indra | stavanta | svasāraḥ || yat | sīm | anu | pra | mucaḥ | badbadhānāḥ / dīrghām | anu | pra-sitim | syandayadhyai ||4.22.7||
pipīḷe | aṁśuḥ | madyaḥ | na | sindhuḥ / ā | tvā | śamī | śaśamānasya | śaktiḥ || asmadryak | śuśucānasya | yamyāḥ / āśuḥ | na | raśmim | tuvi-ojasam | goḥ ||4.22.8||
asme iti | varṣiṣṭhā | kr̥ṇuhi | jyeṣṭhā / nr̥mṇāni | satrā | sahure | sahāṁsi || asmabhyam | vr̥trā | su-hanāni | randhi / jahi | vadhaḥ | vanuṣaḥ | martyasya ||4.22.9||
asmākam | it | su | śr̥ṇuhi | tvam | indra / asmabhyam | citrān | upa | māhi | vājān || asmabhyam | viśvāḥ | iṣaṇaḥ | puram-dhīḥ / asmākam | su | magha-van | bodhi | go-dāḥ ||4.22.10||
nu | stutaḥ | indra | nu | gr̥ṇānaḥ / iṣam | jaritre | nadyaḥ | na | pīperiti pīpeḥ || akāri | te | hari-vaḥ | brahma | navyam / dhiyā | syāma | rathyaḥ | sadā-sāḥ ||4.22.11||

kathā | mahām | avr̥dhat | kasya | hotuḥ / yajñam | juṣāṇaḥ | abhi | somam | ūdhaḥ || piban | uśānaḥ | juṣamāṇaḥ | andhaḥ / vavakṣe | r̥ṣvaḥ | śucate | dhanāya ||4.23.1||
kaḥ | asya | vīraḥ | sadha-mādam | āpa / sam | ānaṁśa | sumati-bhiḥ | kaḥ | asya || kat | asya | citram | cikite | kat | ūtī / vr̥dhe | bhuvat | śaśamānasya | yajyoḥ ||4.23.2||
kathā | śr̥ṇoti | hūyamānam | indraḥ / kathā | śr̥ṇvan | avasām | asya | veda || kāḥ | asya | pūrvīḥ | upa-mātayaḥ | ha / kathā | enam | āhuḥ | papurim | jaritre ||4.23.3||
kathā | sa-bādhaḥ | śaśamānaḥ | asya / naśat | abhi | draviṇam | dīdhyānaḥ || devaḥ | bhuvat | navedāḥ | me | r̥tānām / namaḥ | jagr̥bhvān | abhi | yat | jujoṣat ||4.23.4||
kathā | kat | asyāḥ | uṣasaḥ | vi-uṣṭau / devaḥ | martasya | sakhyam | jujoṣa || kathā | kat | asya | sakhyam | sakhi-bhyaḥ / ye | asmin | kāmam | su-yujam | tatasre ||4.23.5||
kim | āt | amatram | sakhyam | sakhi-bhyaḥ / kadā | nu | te | bhrātram | pra | bravāma || śriye | su-dr̥śaḥ | vapuḥ | asya | sargāḥ / svaḥ | na | citra-tamam | iṣe | ā | goḥ ||4.23.6||
druham | jighāṁsan | dhvarasam | anindrām / tetikte | tigmā | tujase | anīkā || r̥ṇā | cit | yatra | r̥ṇa-yāḥ | naḥ | ugraḥ / dūre | ajñātāḥ | uṣasaḥ | babādhe ||4.23.7||
r̥tasya | hi | śurudhaḥ | santi | pūrvīḥ / r̥tasya | dhītiḥ | vr̥jināni | hanti || r̥tasya | ślokaḥ | badhirā | tatarda / karṇā | budhānaḥ | śucamānaḥ | āyoḥ ||4.23.8||
r̥tasya | dr̥ḷhā | dharuṇāni | santi / purūṇi | candrā | vapuṣe | vapūṁṣi || r̥tena | dīrgham | iṣaṇanta | pr̥kṣaḥ / r̥tena | gāvaḥ | r̥tam | ā | viveśuḥ ||4.23.9||
r̥tam | yemānaḥ | r̥tam | it | vanoti / r̥tasya | śuṣmaḥ | tura-yāḥ | ūm̐ iti | gavyuḥ || r̥tāya | pr̥thvī iti | bahule iti | gabhīre iti / r̥tāya | dhenū iti | parame iti | duhāte iti ||4.23.10||
nu | stutaḥ | indra | nu | gr̥ṇānaḥ / iṣam | jaritre | nadyaḥ | na | pīperiti pīpeḥ || akāri | te | hari-vaḥ | brahma | navyam / dhiyā | syāma | rathyaḥ | sadā-sāḥ ||4.23.11||

kā | su-stutiḥ | śavasaḥ | sūnum | indram / arvācīnam | rādhase | ā | vavartat || dadiḥ | hi | vīraḥ | gr̥ṇate | vasūni / saḥ | go-patiḥ | niḥ-sidhām | naḥ | janāsaḥ ||4.24.1||
saḥ | vr̥tra-hatye | havyaḥ | saḥ | īḍyaḥ / saḥ | su-stutaḥ | indraḥ | satya-rādhāḥ || saḥ | yāman | ā | magha-vā | martyāya / brahmaṇyate | susvaye | varivaḥ | dhāt ||4.24.2||
tam | it | naraḥ | vi | hvayante | sam-īke / ririkvāṁsaḥ | tanvaḥ | kr̥ṇvata | trām || mithaḥ | yat | tyāgam | ubhayāsaḥ | agman / naraḥ | tokasya | tanayasya | sātau ||4.24.3||
kratu-yanti | kṣitayaḥ | yoge | ugra / āśuṣāṇāsaḥ | mithaḥ | arṇa-sātau || sam | yat | viśaḥ | avavr̥tranta | yudhmāḥ / āt | it | neme | indrayante | abhīke ||4.24.4||
āt | it | ha | neme | indriyam | yajante / āt | it | paktiḥ | puroḷāśam | riricyāt || āt | it | somaḥ | vi | papr̥cyāt | asusvīn / āt | it | jujoṣa | vr̥ṣabham | yajadhyai ||4.24.5||
kr̥ṇoti | asmai | varivaḥ | yaḥ | itthā / indrāya | somam | uśate | sunoti || sadhrīcīnena | manasā | avi-venan / tam | it | sakhāyam | kr̥ṇute | samat-su ||4.24.6||
yaḥ | indrāya | sunavat | somam | adya / pacāt | paktīḥ | uta | bhr̥jjāti | dhānāḥ || prati | manāyoḥ | ucathāni | haryan / tasmin | dadhat | vr̥ṣaṇam | śuṣmam | indraḥ ||4.24.7||
yadā | sa-maryam | vi | acet | r̥ghāvā / dīrgham | yat | ājim | abhi | akhyat | aryaḥ || acikradat | vr̥ṣaṇam | patnī | accha / duroṇe | ā | ni-śitam | somasut-bhiḥ ||4.24.8||
bhūyasā | vasnam | acarat | kanīyaḥ / avi-krītaḥ | akāniṣam | punaḥ | yan || saḥ | bhūyasā | kanīyaḥ | na | arirecīt / dīnāḥ | dakṣāḥ | vi | duhanti | pra | vāṇam ||4.24.9||
kaḥ | imam | daśa-bhiḥ | mama / indram | krīṇāti | dhenu-bhiḥ || yadā | vr̥trāṇi | jaṅghanat / atha | enam | me | punaḥ | dadat ||4.24.10||
nu | stutaḥ | indra | nu | gr̥ṇānaḥ / iṣam | jaritre | nadyaḥ | na | pīperiti pīpeḥ || akāri | te | hari-vaḥ | brahma | navyam / dhiyā | syāma | rathyaḥ | sadā-sāḥ ||4.24.11||

kaḥ | adya | naryaḥ | deva-kāmaḥ / uśan | indrasya | sakhyam | jujoṣa || kaḥ | vā | mahe | avase | pāryāya / sam-iddhe | agnau | suta-somaḥ | īṭṭe ||4.25.1||
kaḥ | nanāma | vacasā | somyāya / manāyuḥ | vā | bhavati | vaste | usrāḥ || kaḥ | indrasya | yujyam | kaḥ | sakhi-tvam / kaḥ | bhrātram | vaṣṭi | kavaye | kaḥ | ūtī ||4.25.2||
kaḥ | devānām | avaḥ | adya | vr̥ṇīte / kaḥ | ādityān | aditim | jyotiḥ | īṭṭe || kasya | aśvinau | indraḥ | agniḥ | sutasya / aṁśoḥ | pibanti | manasā | avi-venam ||4.25.3||
tasmai | agniḥ | bhārataḥ | śarma | yaṁsat / jyok | paśyāt | sūryam | ut-carantam || yaḥ | indrāya | sunavāma | iti | āha / nare | naryāya | nr̥-tamāya | nr̥ṇām ||4.25.4||
na | tam | jinanti | bahavaḥ | na | dabhrāḥ / uru | asmai | aditiḥ | śarma | yaṁsat || priyaḥ | su-kr̥t | priyaḥ | indre | manāyuḥ / priyaḥ | supra-avīḥ | priyaḥ | asya | somī ||4.25.5||
supra-avyaḥ | prāśuṣāṭ | eṣaḥ | vīraḥ / susveḥ | paktim | kr̥ṇute | kevalā | indraḥ || na | asusveḥ | āpiḥ | na | sakhā | na | jāmiḥ / duḥpra-avyaḥ | ava-hantā | it | avācaḥ ||4.25.6||
na | revatā | paṇinā | sakhyam | indraḥ / asunvatā | suta-pāḥ | sam | gr̥ṇīte || ā | asya | vedaḥ | khidati | hanti | nagnam / vi | susvaye | paktaye | kevalaḥ | bhūt ||4.25.7||
indram | pare | avare | madhyamāsaḥ / indram | yāntaḥ | ava-sitāsaḥ | indram || indram | kṣiyantaḥ | uta | yudhyamānāḥ / indram | naraḥ | vājayantaḥ | havante ||4.25.8||

aham | manuḥ | abhavam | sūryaḥ | ca / aham | kakṣīvān | r̥ṣiḥ | asmi | vipraḥ || aham | kutsam | ārjuneyam | ni | r̥ñje / aham | kaviḥ | uśanā | paśyata | mā ||4.26.1||
aham | bhūmim | adadām | āryāya / aham | vr̥ṣṭim | dāśuṣe | martyāya || aham | apaḥ | anayam | vāvaśānāḥ / mama | devāsaḥ | anu | ketam | āyan ||4.26.2||
aham | puraḥ | mandasānaḥ | vi | airam / nava / sākam | navatīḥ | śambarasya || śata-tamam | veśyam | sarva-tātā / divaḥ-dāsam | atithi-gvam | yat | āvam ||4.26.3||
pra | su | saḥ | vi-bhyaḥ | marutaḥ | viḥ | astu / pra | śyenaḥ | śyenebhyaḥ | āśu-patvā || acakrayā | yat | svadhayā | su-parṇaḥ / havyam | bharat | manave | deva-juṣṭam ||4.26.4||
bharat | yadi | viḥ | ataḥ | vevijānaḥ / pathā | uruṇā | manaḥ-javāḥ | asarji || tūyam | yayau | madhunā | somyena / uta | śravaḥ | vivide | śyenaḥ | atra ||4.26.5||
r̥jīpī | śyenaḥ | dadamānaḥ | aṁśum / parā-vataḥ | śakunaḥ | mandram | madam || somam | bharat | dadr̥hāṇaḥ | deva-vān / divaḥ | amuṣmāt | ut-tarāt | ā-dāya ||4.26.6||
ā-dāya | śyenaḥ | abharat | somam / sahasram | savān | ayutam | ca | sākam || atra | puram-dhiḥ | ajahāt | arātīḥ / made | somasya | mūrāḥ | amūraḥ ||4.26.7||

garbhe | nu | san | anu | eṣām | avedam / aham | devānām | janimāni | viśvā || śatam | mā | puraḥ | āyasīḥ | arakṣan / adha | śyenaḥ | javasā | niḥ | adīyam ||4.27.1||
na | gha | saḥ | mām | apa | joṣam | jabhāra / abhi | īm | āsa | tvakṣasā | vīryeṇa || īrmā | puram-dhiḥ | ajahāt | arātīḥ / uta | vātān | atarat | śūśuvānaḥ ||4.27.2||
ava | yat | śyenaḥ | asvanīt | adha | dyoḥ / vi | yat | yadi | vā | ataḥ | ūhuḥ | puram-dhim || sr̥jat | yat | asmai | ava | ha | kṣipat / jyām / kr̥śānuḥ | astā | manasā | bhuraṇyan ||4.27.3||
r̥jipyaḥ | īm | indra-vataḥ | na | bhujyum / śyenaḥ | jabhāra | br̥hataḥ | adhi | snoḥ || antariti | patat | patatri | asya | parṇam / adha | yāmani | pra-sitasya | tat | veriti veḥ ||4.27.4||
adha | śvetam | kalaśam | gobhiḥ | aktam / ā-pipyānam | magha-vā | śukram | andhaḥ || adhvaryu-bhiḥ | pra-yatam | madhvaḥ | agram / indraḥ | madāya | prati | dhat | pibadhyai / śūraḥ | madāya | prati | dhat | pibadhyai ||4.27.5||

tvā | yujā | tava | tat | soma | sakhye / indraḥ | apaḥ | manave | sa-srutaḥ | kariti kaḥ || ahan | ahim | ariṇāt | sapta | sindhūn / apa | avr̥ṇot | apihitā-iva | khāni ||4.28.1||
tvā | yujā | ni | khidat | sūryasya / indraḥ | cakram | sahasā | sadyaḥ | indo iti || adhi | snunā | br̥hatā | vartamānam / mahaḥ | druhaḥ | apa | viśva-āyu | dhāyi ||4.28.2||
ahan | indraḥ | adahat | agniḥ | indo iti / purā | dasyūn / madhyaṁdināt | abhīke || duḥ-ge | duroṇe | kratvā | na | yātām / puru | sahasrā | śarvā | ni | barhīt ||4.28.3||
viśvasmāt | sīm | adhamān | indra | dasyūn / viśaḥ | dāsīḥ | akr̥ṇoḥ | apra-śastāḥ || abādhethām | amr̥ṇatam | ni | śatrūn / avindethām | apa-citim | vadhatraiḥ ||4.28.4||
eva | satyam | magha-vānā | yuvam | tat / indraḥ | ca | soma | ūrvam | aśvyam | goḥ || ā | adardr̥tam | api-hitāni | aśnā / riricathuḥ | kṣāḥ | cit | tatr̥dānā ||4.28.5||

ā | naḥ | stutaḥ | upa | vājebhiḥ | ūtī / indra | yāhi | hari-bhiḥ | mandasānaḥ || tiraḥ | cit | aryaḥ | savanā | purūṇi / āṅgūṣebhiḥ | gr̥ṇānaḥ | satya-rādhāḥ ||4.29.1||
ā | hi | sma | yāti | naryaḥ | cikitvān / hūyamānaḥ | sotr̥-bhiḥ | upa | yajñam || su-aśvaḥ | yaḥ | abhīruḥ | manyamānaḥ / susvāṇebhiḥ | madati | sam | ha | vīraiḥ ||4.29.2||
śravaya | it | asya | karṇā | vājayadhyai / juṣṭām | anu | pra | diśam | mandayadhyai || ut-vavr̥ṣāṇaḥ | rādhase | tuviṣmān / karat | naḥ | indraḥ | su-tīrthā | abhayam | ca ||4.29.3||
accha | yaḥ | gantā | nādhamānam | ūtī / itthā | vipram | havamānam | gr̥ṇantam || upa | tmani | dadhānaḥ | dhuri | āśūn / sahasrāṇi | śatāni | vajra-bāhuḥ ||4.29.4||
tvā-ūtāsaḥ | magha-van | indra | viprāḥ / vayam | te | syāma | sūrayaḥ | gr̥ṇantaḥ || bhejānāsaḥ | br̥hat-divasya | rāyaḥ / ā-kāyyasya | dāvane | puru-kṣoḥ ||4.29.5||

nakiḥ | indra | tvat | ut-taraḥ / na | jyāyān | asti | vr̥tra-han || nakiḥ | eva | yathā | tvam ||4.30.1||
satrā | te | anu | kr̥ṣṭayaḥ / viśvā | cakrā-iva | vavr̥tuḥ || satrā | mahān | asi | śrutaḥ ||4.30.2||
viśve | cana | it | anā | tvā / devāsaḥ | indra | yuyudhuḥ || yat | ahā | naktam | ā | atiraḥ ||4.30.3||
yatra | uta | bādhitebhyaḥ / cakram | kutsāya | yudhyate || muṣāyaḥ | indra | sūryam ||4.30.4||
yatra | devān | r̥ghāyataḥ / viśvān | ayudhyaḥ | ekaḥ | it || tvam | indra | vanūn | ahan ||4.30.5||
yatra | uta | martyāya | kam / ariṇāḥ | indra | sūryam || pra | āvaḥ | śacībhiḥ | etaśam ||4.30.6||
kim | āt | uta | asi | vr̥tra-han / magha-van | manyumat-tamaḥ || atra | aha | dānum | ā | atiraḥ ||4.30.7||
etat | gha | it | uta | vīryam / indra | cakartha | pauṁsyam || striyam | yat | duḥ-hanāyuvam / vadhīḥ | duhitaram | divaḥ ||4.30.8||
divaḥ | cit | gha | duhitaram / mahān | mahīyamānām || uṣasam | indra | sam | piṇak ||4.30.9||
apa | uṣāḥ | anasaḥ | sarat / sam-piṣṭāt | aha | bibhyuṣī || ni | yat | sīm | śiśnathat | vr̥ṣā ||4.30.10||
etat | asyāḥ | anaḥ | śaye / su-saṁpiṣṭam | vi-pāśi | ā || sasāra | sīm | parā-vataḥ ||4.30.11||
uta | sindhum | vi-bālyam / vi-tasthānām | adhi | kṣami || pari | sthāḥ | indra | māyayā ||4.30.12||
uta | śuṣṇasya | dhr̥ṣṇu-yā / pra | mr̥kṣaḥ | abhi | vedanam || puraḥ | yat | asya | sam-piṇak ||4.30.13||
uta | dāsam | kauli-taram / br̥hataḥ | parvatāt | adhi || ava | ahan | indra | śambaram ||4.30.14||
uta | dāsasya | varcinaḥ / sahasrāṇi | śatā | avadhīḥ || adhi | pañca | pradhīn-iva ||4.30.15||
uta | tyam | putram | agruvaḥ / parā-vr̥ktam | śata-kratuḥ || uktheṣu | indraḥ | ā | abhajat ||4.30.16||
uta | tyā | turvaśāyadū iti / asnātārā | śacī3-patiḥ || indraḥ | vidvān | apārayat ||4.30.17||
uta | tyā | sadyaḥ | āryā / sarayoḥ | indra | pārataḥ || arṇācitrarathā | avadhīḥ ||4.30.18||
anu | dvā | jahitā | nayaḥ / andham | śroṇam | ca | vr̥tra-han || na | tat | te | sumnam | aṣṭave ||4.30.19||
śatam | aśman-mayīnām / purām | indraḥ | vi | āsyat || divaḥ-dāsāya | dāśuṣe ||4.30.20||
asvāpayat | dabhītaye / sahasrā | triṁśatam | hathaiḥ || dāsānām | indraḥ | māyayā ||4.30.21||
saḥ | gha | it | uta | asi | vr̥tra-han / samānaḥ | indra | go-patiḥ || yaḥ | tā | viśvāni | cicyuṣe ||4.30.22||
uta | nūnam | yat | indriyam / kariṣyāḥ | indra | pauṁsyam || adya | nakiḥ | tat | ā | minat ||4.30.23||
vāmam-vāmam | te | ā-dure / devaḥ | dadātu | aryamā || vāmam | pūṣā | vāmam | bhagaḥ / vāmam | devaḥ | karūḷatī ||4.30.24||

kayā | naḥ | citraḥ | ā | bhuvat / ūtī | sadā-vr̥dhaḥ | sakhā || kayā | śaciṣṭhayā | vr̥tā ||4.31.1||
kaḥ | tvā | satyaḥ | madānām / maṁhiṣṭhaḥ | matsat | andhasaḥ || dr̥ḷhā | cit | ā-ruje | vasu ||4.31.2||
abhi | su | naḥ | sakhīnām / avitā | jaritr̥̄ṇām || śatam | bhavāsi | ūti-bhiḥ ||4.31.3||
abhi | naḥ | ā | vavr̥tsva / cakram | na | vr̥ttam | arvataḥ || niyut-bhiḥ | carṣaṇīnām ||4.31.4||
pra-vatā | hi | kratūnām / ā | ha | padā-iva | gacchasi || abhakṣi | sūrye | sacā ||4.31.5||
sam | yat | te | indra | manyavaḥ / sam | cakrāṇi | dadhanvire || adha | tve iti | adha | sūrye ||4.31.6||
uta | sma | hi | tvām | āhuḥ | it / magha-vānam | śacī-pate || dātāram | avi-dīdhayum ||4.31.7||
uta | sma | sadyaḥ | it | pari / śaśamānāya | sunvate || puru | cit | maṁhase | vasu ||4.31.8||
nahi | sma | te | śatam | cana / rādhaḥ | varante | ā-muraḥ || na | cyautnāni | kariṣyataḥ ||4.31.9||
asmān | avantu | te | śatam / asmān | sahasram | ūtayaḥ || asmān | viśvāḥ | abhiṣṭayaḥ ||4.31.10||
asmān | iha | vr̥ṇīṣva / sakhyāya | svastaye || mahaḥ | rāye | divitmate ||4.31.11||
asmān | aviḍḍhi | viśvahā / indra | rāyā | parīṇasā || asmān | viśvābhiḥ | ūti-bhiḥ ||4.31.12||
asmabhyam | tān | apa | vr̥dhi / vrajān | astā-iva | go-mataḥ || navābhiḥ | indra | ūti-bhiḥ ||4.31.13||
asmākam | dhr̥ṣṇu-yā | rathaḥ / dyu-mān | indra | anapa-cyutaḥ || gavyuḥ | aśva-yuḥ | īyate ||4.31.14||
asmākam | ut-tamam | kr̥dhi / śravaḥ | deveṣu | sūrya || varṣiṣṭham | dyām-iva | upari ||4.31.15||

ā | tu | naḥ | indra | vr̥tra-han / asmākam | ardham | ā | gahi || mahān | mahībhiḥ | ūti-bhiḥ ||4.32.1||
bhr̥miḥ | cit | gha | asi | tūtujiḥ / ā | citra | citriṇīṣu | ā || citram | kr̥ṇoṣi | ūtaye ||4.32.2||
dabhrebhiḥ | cit | śaśīyāṁsam / haṁsi | vrādhantam | ojasā || sakhi-bhiḥ | ye | tve iti | sacā ||4.32.3||
vayam | indra | tve iti | sacā / vayam | tvā | abhi | nonumaḥ || asmān-asmān | it | ut | ava ||4.32.4||
saḥ | naḥ | citrābhiḥ | adri-vaḥ / anavadyābhiḥ | ūti-bhiḥ || anādhr̥ṣṭābhiḥ | ā | gahi ||4.32.5||
bhūyāmo iti | su | tvā-vataḥ / sakhāyaḥ | indra | go-mataḥ || yujaḥ | vājāya | ghr̥ṣvaye ||4.32.6||
tvam | hi | ekaḥ | īśiṣe / indra | vājasya | go-mataḥ || saḥ | naḥ | yandhi | mahīm | iṣam ||4.32.7||
na | tvā | varante | anyathā / yat | ditsasi | stutaḥ | magham || stotr̥-bhyaḥ | indra | girvaṇaḥ ||4.32.8||
abhi | tvā | gotamāḥ | girā / anūṣata | pra | dāvane || indra | vājāya | ghr̥ṣvaye ||4.32.9||
pra | te | vocāma | vīryā / yāḥ | mandasānaḥ | ā | arujaḥ || puraḥ | dāsīḥ | abhi-itya ||4.32.10||
tā | te | gr̥ṇanti | vedhasaḥ / yāni | cakartha | pauṁsyā || suteṣu | indra | girvaṇaḥ ||4.32.11||
avīvr̥dhanta | gotamāḥ / indra | tve iti | stoma-vāhasaḥ || ā | eṣu | dhāḥ | vīra-vat | yaśaḥ ||4.32.12||
yat | cit | hi | śaśvatām | asi / indra | sādhāraṇaḥ | tvam || tam | tvā | vayam | havāmahe ||4.32.13||
arvācīnaḥ | vaso iti | bhava / asme iti | su | matsva | andhasaḥ || somānām | indra | soma-pāḥ ||4.32.14||
asmākam | tvā | matīnām / ā | stomaḥ | indra | yacchatu || arvāk | ā | vartaya | harī iti ||4.32.15||
puroḷāśam | ca | naḥ | ghasaḥ / joṣayāse | giraḥ | ca | naḥ || vadhūyuḥ-iva | yoṣaṇām ||4.32.16||
sahasram | vyatīnām / yuktānām | indram | īmahe || śatam | somasya | khāryaḥ ||4.32.17||
sahasrā | te | śatā | vayam / gavām | ā | cyavayāmasi || asma-trā | rādhaḥ | etu | te ||4.32.18||
daśa | te | kalaśānām / hiraṇyānām | adhīmahi || bhūri-dāḥ | asi | vr̥tra-han ||4.32.19||
bhūri-dāḥ | bhūri | dehi | naḥ / mā | dabhram | bhūri | ā | bhara || bhūri | gha | it | indra | ditsasi ||4.32.20||
bhūri-dāḥ | hi | asi | śrutaḥ / puru-trā | śūra | vr̥tra-han || ā | naḥ | bhajasva | rādhasi ||4.32.21||
pra | te | babhrū iti | vi-cakṣaṇa / śaṁsāmi | go-sanaḥ | napāt || mā | ābhyām | gāḥ | anu | śiśrathaḥ ||4.32.22||
kanīnakā-iva | vidradhe / nave | dru-pade | arbhake || babhrū iti | yāmeṣu | śobhete iti ||4.32.23||
aram | me | usra-yāmne / aram | anusra-yāmne || babhrū iti | yāmeṣu | asridhā ||4.32.24||

pra | r̥bhu-bhyaḥ | dūtam-iva | vācam | iṣye / upa-stire | śvaitarīm | dhenum | īḷe || ye | vāta-jūtāḥ | taraṇi-bhiḥ | evaiḥ / pari | dyām | sadyaḥ | apasaḥ | babhūvuḥ ||4.33.1||
yadā | aram | akran | r̥bhavaḥ | pitr̥-bhyām / pari-viṣṭī | veṣaṇā | daṁsanābhiḥ || āt | it | devānām | upa | sakhyam | āyan / dhīrāsaḥ | puṣṭim | avahan | manāyai ||4.33.2||
punaḥ | ye | cakruḥ | pitarā | yuvānā / sanā | yūpā-iva | jaraṇā | śayānā || te | vājaḥ | vi-bhvā | r̥bhuḥ | indra-vantaḥ / madhu-psarasaḥ | naḥ | avantu | yajñam ||4.33.3||
yat | sam-vatsam | r̥bhavaḥ | gām | arakṣan / yat | sam-vatsam | r̥bhavaḥ | māḥ | apiṁśan || yat | sam-vatsam | abharan | bhāsaḥ | asyāḥ / tābhiḥ | śamībhiḥ | amr̥ta-tvam | āśuḥ ||4.33.4||
jyeṣṭhaḥ | āha | camasā | dvā | kara | iti / kanīyān | trīn | kr̥ṇavāma | iti | āha || kaniṣṭhaḥ | āha | caturaḥ | kara | iti / tvaṣṭā | r̥bhavaḥ | tat | panayat | vacaḥ | vaḥ ||4.33.5||
satyam | ūcuḥ | naraḥ | eva | hi | cakruḥ / anu | svadhām | r̥bhavaḥ | jagmuḥ | etām || vi-bhrājamānān | camasān | ahā-iva / avenat | tvaṣṭā | caturaḥ | dadr̥śvān ||4.33.6||
dvādaśa | dyūn | yat | agohyasya / ātithye | raṇan | r̥bhavaḥ | sasantaḥ || su-kṣetrā | akr̥ṇvan | anayanta | sindhūn / dhanva | ā | atiṣṭhan | oṣadhīḥ | nimnam | āpaḥ ||4.33.7||
ratham | ye | cakruḥ | su-vr̥tam | nare-sthām / ye | dhenum | viśva-juvam | viśva-rūpām || te | ā | takṣantu | r̥bhavaḥ | rayim | naḥ / su-avasaḥ | su-apasaḥ | su-hastāḥ ||4.33.8||
apaḥ | hi | eṣām | ajuṣanta | devāḥ / abhi | kratvā | manasā | dīdhyānāḥ || vājaḥ | devānām | abhavat | su-karmā / indrasya | r̥bhukṣāḥ | varuṇasya | vi-bhvā ||4.33.9||
ye | harī iti | medhayā | ukthā | madantaḥ / indrāya | cakruḥ | su-yujā | ye | aśvā || te | rāyaḥ | poṣam | draviṇāni | asme iti / dhatta | r̥bhavaḥ | kṣema-yantaḥ | na | mitram ||4.33.10||
idā | ahnaḥ | pītim | uta | vaḥ | madam | dhuḥ / na | r̥te | śrāntasya | sakhyāya | devāḥ || te | nūnam | asme iti | r̥bhavaḥ | vasūni / tr̥tīye | asmin | savane | dadhāta ||4.33.11||

r̥bhuḥ | vi-bhvā | vājaḥ | indraḥ | naḥ | accha / imam | yajñam | ratna-dheyā | upa | yāta || idā | hi | vaḥ | dhiṣaṇā | devī | ahnām / adhāt | pītim | sam | madāḥ | agmata | vaḥ ||4.34.1||
vidānāsaḥ | janmanaḥ | vāja-ratnāḥ / uta | r̥tu-bhiḥ | r̥bhavaḥ | mādayadhvam || sam | vaḥ | madāḥ | agmata | sam | puram-dhiḥ / su-vīrām | asme iti | rayim | ā | īrayadhvam ||4.34.2||
ayam | vaḥ | yajñaḥ | r̥bhavaḥ | akāri / yam | ā | manuṣvat | pra-divaḥ | dadhidhve || pra | vaḥ | accha | jujuṣāṇāsaḥ | asthuḥ / abhūta | viśve | agriyā | uta | vājāḥ ||4.34.3||
abhūt | ūm̐ iti | vaḥ | vidhate | ratna-dheyam / idā | naraḥ | dāśuṣe | martyāya || pibata | vājāḥ | r̥bhavaḥ | dade | vaḥ / mahi | tr̥tīyam | savanam | madāya ||4.34.4||
ā | vājāḥ | yāta | upa | naḥ | r̥bhukṣāḥ / mahaḥ | naraḥ | draviṇasaḥ | gr̥ṇānāḥ || ā | vaḥ | pītayaḥ | abhi-pitve | ahnām / imāḥ | astam | navasvaḥ-iva | gman ||4.34.5||
ā | napātaḥ | śavasaḥ | yātana | upa | imam / yajñam | namasā | hūyamānāḥ || sa-joṣasaḥ | sūrayaḥ | yasya | ca | stha / madhvaḥ | pāta | ratna-dhāḥ | indra-vantaḥ ||4.34.6||
sa-joṣāḥ | indra | varuṇena | somam / sa-joṣāḥ | pāhi | girvaṇaḥ | marut-bhiḥ || agre-pābhiḥ | r̥tu-pābhiḥ | sa-joṣāḥ / gnāḥpatnībhiḥ | ratna-dhābhiḥ | sa-joṣāḥ ||4.34.7||
sa-joṣasaḥ | ādityaiḥ | mādayadhvam / sa-joṣasaḥ | r̥bhavaḥ | parvatebhiḥ || sa-joṣasaḥ | daivyena | savitrā / sa-joṣasaḥ | sindhu-bhiḥ | ratna-dhebhiḥ ||4.34.8||
ye | aśvinā | ye | pitarā | ye | ūtī / dhenum | tatakṣuḥ | r̥bhavaḥ | ye | aśvā || ye | aṁsatrā | ye | r̥dhak | rodasī iti | ye / vi-bhvaḥ | naraḥ | su-apatyāni | cakruḥ ||4.34.9||
ye | go-mantam | vāja-vantam | su-vīram / rayim | dhattha | vasu-mantam | puru-kṣum || te | agre-pāḥ | r̥bhavaḥ | mandasānāḥ / asme iti | dhatta | ye | ca | rātim | gr̥ṇanti ||4.34.10||
na | apa | abhūta | na | vaḥ | atītr̥ṣāma / aniḥ-śastāḥ | r̥bhavaḥ | yajñe | asmin || sam | indreṇa | madatha | sam | marut-bhiḥ / sam | rāja-bhiḥ | ratna-dheyāya | devāḥ ||4.34.11||

iha | upa | yāta | śavasaḥ | napātaḥ / saudhanvanāḥ | r̥bhavaḥ | mā | apa | bhūta || asmin | hi | vaḥ | savane | ratna-dheyam / gamantu | indram | anu | vaḥ | madāsaḥ ||4.35.1||
ā | agan | r̥bhūṇām | iha | ratna-dheyam / abhūt | somasya | su-sutasya | pītiḥ || su-kr̥tyayā | yat | su-apasyayā | ca / ekam | vi-cakra | camasam | catuḥ-dhā ||4.35.2||
vi | akr̥ṇota | camasam | catuḥ-dhā / sakhe | vi | śikṣa | iti | abravīta || atha | aita | vājāḥ | amr̥tasya | panthām / gaṇam | devānām | r̥bhavaḥ | su-hastāḥ ||4.35.3||
kim-mayaḥ | svit | camasaḥ | eṣaḥ | āsa / yam | kāvyena | caturaḥ | vi-cakra || atha | sunudhvam | savanam | madāya / pāta | r̥bhavaḥ | madhunaḥ | somyasya ||4.35.4||
śacyā | akarta | pitarā | yuvānā / śacyā | akarta | camasam | deva-pānam || śacyā | harī iti | dhanu-tarau | ataṣṭa / indra-vāhau | r̥bhavaḥ | vāja-ratnāḥ ||4.35.5||
yaḥ | vaḥ | sunoti | abhi-pitve | ahnām / tīvram | vājāsaḥ | savanam | madāya || tasmai | rayim | r̥bhavaḥ | sarva-vīram / ā | takṣata | vr̥ṣaṇaḥ | mandasānāḥ ||4.35.6||
prātariti | sutam | apibaḥ | hari-aśva / mādhyaṁdinam | savanam | kevalam | te || sam | r̥bhu-bhiḥ | pibasva | ratna-dhebhiḥ / sakhīn | yān | indra | cakr̥ṣe | su-kr̥tyā ||4.35.7||
ye | devāsaḥ | abhavata | su-kr̥tyā / śyenāḥ-iva | it | adhi | divi | ni-seda || te | ratnam | dhāta | śavasaḥ | napātaḥ / saudhanvanāḥ | abhavata | amr̥tāsaḥ ||4.35.8||
yat | tr̥tīyam | savanam | ratna-dheyam / akr̥ṇudhvam | su-apasyā | su-hastāḥ || tat | r̥bhavaḥ | pari-siktam | vaḥ | etat / sam | madebhiḥ | indriyebhiḥ | pibadhvam ||4.35.9||

anaśvaḥ | jātaḥ | anabhīśuḥ | ukthyaḥ / rathaḥ | tri-cakraḥ | pari | vartate | rajaḥ || mahat | tat | vaḥ | devyasya | pra-vācanam / dyām | r̥bhavaḥ | pr̥thivīm | yat | ca | puṣyatha ||4.36.1||
ratham | ye | cakruḥ | su-vr̥tam | su-cetasaḥ / avi-hvarantam | manasaḥ | pari | dhyayā || tān | ūm̐ iti | nu | asya | savanasya | pītaye / ā | vaḥ | vājāḥ | r̥bhavaḥ | vedayāmasi ||4.36.2||
tat | vaḥ | vājāḥ | r̥bhavaḥ | su-pravācanam / deveṣu | vi-bhvaḥ | abhavat | mahi-tvanam || jivrī iti | yat | santā | pitarā | sanā-jurā / punaḥ | yuvānā | carathāya | takṣatha ||4.36.3||
ekam | vi | cakra | camasam | catuḥ-vayam / niḥ | carmaṇaḥ | gām | ariṇīta | dhīti-bhiḥ || atha | deveṣu | amr̥ta-tvam | ānaśa / śruṣṭī | vājāḥ | r̥bhavaḥ | tat | vaḥ | ukthyam ||4.36.4||
r̥bhutaḥ | rayiḥ | prathamaśravaḥ-tamaḥ / vāja-śrutāsaḥ | yam | ajījanan | naraḥ || vibhva-taṣṭaḥ | vidatheṣu | pra-vācyaḥ / yam | devāsaḥ | avatha | saḥ | vi-carṣaṇiḥ ||4.36.5||
saḥ | vājī | arvā | saḥ | r̥ṣiḥ | vacasyayā / saḥ | śūraḥ | astā | pr̥tanāsu | dustaraḥ || saḥ | rāyaḥ | poṣam | saḥ | su-vīryam | dadhe / yam | vājaḥ | vi-bhvā | r̥bhavaḥ | yam | āviṣuḥ ||4.36.6||
śreṣṭham | vaḥ | peśaḥ | adhi | dhāyi | darśatam / stomaḥ | vājāḥ | r̥bhavaḥ | tam | jujuṣṭana || dhīrāsaḥ | hi | stha | kavayaḥ | vipaḥ-citaḥ / tān | vaḥ | enā | brahmaṇā | ā | vedayāmasi ||4.36.7||
yūyam | asmabhyam | dhiṣaṇābhyaḥ | pari / vidvāṁsaḥ | viśvā | naryāṇi | bhojanā || dyu-mantam | vājam | vr̥ṣa-śuṣmam | ut-tamam / ā | naḥ | rayim | r̥bhavaḥ | takṣata | ā | vayaḥ ||4.36.8||
iha | pra-jām | iha | rayim | rarāṇāḥ / iha | śravaḥ | vīra-vat | takṣata | naḥ || yena | vayam | citayema | ati | anyān / tam | vājam | citram | r̥bhavaḥ | dada | naḥ ||4.36.9||

upa | naḥ | vājāḥ | adhvaram | r̥bhukṣāḥ / devāḥ | yāta | pathi-bhiḥ | deva-yānaiḥ || yathā | yajñam | manuṣaḥ | vikṣu | āsu / dadhidhve | raṇvāḥ | su-dineṣu | ahnām ||4.37.1||
te | vaḥ | hr̥de | manase | santu | yajñāḥ / juṣṭāsaḥ | adya | ghr̥ta-nirnijaḥ | guḥ || pra | vaḥ | sutāsaḥ | harayanta | pūrṇāḥ / kratve | dakṣāya | harṣayanta | pītāḥ ||4.37.2||
tri-udāyam | deva-hitam | yathā | vaḥ / stomaḥ | vājāḥ | r̥bhukṣaṇaḥ | dade | vaḥ || juhve | manuṣvat | uparāsu | vikṣu / yuṣme iti | sacā | br̥hat-diveṣu | somam ||4.37.3||
pīvaḥ-aśvāḥ | śucat-rathāḥ | hi | bhūta / āyaḥ-śiprāḥ | vājinaḥ | su-niṣkāḥ || indrasya | sūno iti | śavasaḥ | napātaḥ / anu | vaḥ | ceti | agriyam | madāya ||4.37.4||
r̥bhum | r̥bhukṣaṇaḥ | rayim / vāje | vājin-tamam | yujam || indrasvantam | havāmahe / sadā-sātamam | aśvinam ||4.37.5||
saḥ | it | r̥bhavaḥ | yam | avatha / yūyam | indraḥ | ca | martyam || saḥ | dhībhiḥ | astu | sanitā / medha-sātā | saḥ | arvatā ||4.37.6||
vi | naḥ | vājāḥ | r̥bhukṣaṇaḥ / pathaḥ | citana | yaṣṭave || asmabhyam | sūrayaḥ | stutāḥ / viśvāḥ | āśāḥ | tarīṣaṇi ||4.37.7||
tam | naḥ | vājāḥ | r̥bhukṣaṇaḥ / indra | nāsatyā | rayim || sam | aśvam | carṣaṇi-bhyaḥ | ā / puru | śasta | maghattaye ||4.37.8||

uto iti | hi | vām | dātrā | santi | pūrvā / yā | pūru-bhyaḥ | trasadasyuḥ | ni-tośe || kṣetra-sām | dadathuḥ | urvarā-sām / ghanam | dasyu-bhyaḥ | abhi-bhūtim | ugram ||4.38.1||
uta | vājinam | puruniḥ-sidhvānam / dadhi-krām | ūm̐ iti | dadathuḥ | viśva-kr̥ṣṭim || r̥jipyam | śyenam | pruṣita-psum | āśum / carkr̥tyam | aryaḥ | nr̥-patim | na | śūram ||4.38.2||
yam | sīm | anu | pravatā-iva | dravantam / viśvaḥ | pūruḥ | madati | harṣamāṇaḥ || paṭ-bhiḥ | gr̥dhyantam | medha-yum | na | śūram / ratha-turam | vātam-iva | dhrajantam ||4.38.3||
yaḥ | sma | ā-rundhānaḥ | gadhyā | samat-su / sanu-taraḥ | carati | goṣu | gacchan || āviḥ-r̥jīkaḥ | vidathā | ni-cikyat / tiraḥ | aratim | pari | āpaḥ | āyoḥ ||4.38.4||
uta | sma | enam | vastra-mathim | na | tāyum / anu | krośanti | kṣitayaḥ | bhareṣu || nīcā | ayamānam | jasurim | na | śyenam / śravaḥ | ca | accha | paśu-mat | ca | yūtham ||4.38.5||
uta | sma | āsu | prathamaḥ | sariṣyan / ni | veveti | śreṇi-bhiḥ | rathānām || srajam | kr̥ṇvānaḥ | janyaḥ | na | śubhvā / reṇum | rerihat | kiraṇam | dadaśvān ||4.38.6||
uta | syaḥ | vājī | sahuriḥ | r̥ta-vā / śuśrūṣamāṇaḥ | tanvā | sa-marye || turam | yatīṣu | turayan | r̥jipyaḥ / adhi | bhruvoḥ | kirate | reṇum | r̥ñjan ||4.38.7||
uta | sma | asya | tanyatoḥ-iva | dyoḥ / r̥ghāyataḥ | abhi-yujaḥ | bhayante || yadā | sahasram | abhi | sīm | ayodhīt / duḥ-vartuḥ | sma | bhavati | bhīmaḥ | r̥ñjan ||4.38.8||
uta | sma | asya | panayanti | janāḥ / jūtim | kr̥ṣṭi-praḥ | abhi-bhūtim | āśoḥ || uta | enam | āhuḥ | sam-ithe | vi-yantaḥ / parā | dadhi-krāḥ | asarat | sahasraiḥ ||4.38.9||
ā | dadhi-krāḥ | śavasā | pañca | kr̥ṣṭīḥ / sūryaḥ-iva | jyotiṣā | apaḥ | tatāna || sahasra-sāḥ | śata-sāḥ | vājī | arvā / pr̥ṇaktu | madhvā | sam | imā | vacāṁsi ||4.38.10||

āśum | dadhi-krām | tam | ūm̐ iti | nu | stavāma / divaḥ | pr̥thivyāḥ | uta | carkirāma || ucchantīḥ | mām | uṣasaḥ | sūdayantu / ati | viśvāni | duḥ-itāni | parṣan ||4.39.1||
mahaḥ | carkarmi | arvataḥ | kratu-prāḥ / dadhi-krāvṇaḥ | puru-vārasya | vr̥ṣṇaḥ || yam | pūru-bhyaḥ | dīdi-vāṁsam | na | agnim / dadathuḥ | mitrāvaruṇā | taturim ||4.39.2||
yaḥ | aśvasya | dadhi-krāvṇaḥ | akārīt / sam-iddhe | agnau | uṣasaḥ | vi-uṣṭau || anāgasam | tam | aditiḥ | kr̥ṇotu / saḥ | mitreṇa | varuṇena | sa-joṣāḥ ||4.39.3||
dadhi-krāvṇaḥ | iṣaḥ | ūrjaḥ | mahaḥ | yat / amanmahi | marutām | nāma | bhadram || svastaye | varuṇam | mitram | agnim / havāmahe | indram | vajra-bāhum ||4.39.4||
indram-iva | it | ubhaye | vi | hvayante / ut-īrāṇāḥ | yajñam | upa-prayantaḥ || dadhi-krām | ūm̐ iti | sūdanam | martyāya / dadathuḥ | mitrāvaruṇā | naḥ | aśvam ||4.39.5||
dadhi-krāvṇaḥ | akāriṣam / jiṣṇoḥ | aśvasya | vājinaḥ || surabhi | naḥ | mukhā | karat / pra | naḥ | āyūṁṣi | tāriṣat ||4.39.6||

dadhi-krāvṇaḥ | it | ūm̐ iti | nu | cārkirāma / viśvāḥ | it | mām | uṣasaḥ | sūdayantu || apām | agneḥ | uṣasaḥ | sūryasya / br̥haspateḥ | āṅgirasasya | jiṣṇoḥ ||4.40.1||
satvā | bhariṣaḥ | go-iṣaḥ | duvanya-sat / śravasyāt | iṣaḥ | uṣasaḥ | turaṇya-sat || satyaḥ | dravaḥ | dravaraḥ | pataṅgaraḥ / dadhi-krāvā | iṣam | ūrjam | svaḥ | janat ||4.40.2||
uta | sma | asya | dravataḥ | turaṇyataḥ / parṇam | na | veḥ | anu | vāti | pra-gardhinaḥ || śyenasya-iva | dhrajataḥ | aṅkasam | pari / dadhi-krāvṇaḥ | saha | ūrjā | taritrataḥ ||4.40.3||
uta | syaḥ | vājī | kṣipaṇim | turaṇyati / grīvāyām | baddhaḥ | api-kakṣe | āsani || kratum | dadhi-krāḥ | anu | sam-tavītvat / pathām | aṅkāṁsi | anu | ā-panīphaṇat ||4.40.4||
haṁsaḥ | śuci-sat | vasuḥ | antarikṣa-sat / hotā | vedi-sat | atithiḥ | duroṇa-sat || nr̥-sat | vara-sat | r̥ta-sat | vyoma-sat / ap-jāḥ | go-jāḥ | r̥ta-jāḥ | adri-jāḥ | r̥tam ||4.40.5||

indrā | kaḥ | vām | varuṇā | sumnam | āpa / stomaḥ | haviṣmān | amr̥taḥ | na | hotā || yaḥ | vām | hr̥di | kratu-mān | asmat | uktaḥ / pasparśat | indrāvaruṇā | namasvān ||4.41.1||
indrā | ha | yaḥ | varuṇā | cakre | āpī iti / devau | martaḥ | sakhyāya | prayasvān || saḥ | hanti | vr̥trā | sam-itheṣu | śatrūn / avaḥ-bhiḥ | vā | mahat-bhiḥ | saḥ | pra | śr̥ṇve ||4.41.2||
indrā | ha | ratnam | varuṇā | dheṣṭhā / itthā | nr̥-bhyaḥ | śaśamānebhyaḥ | tā || yadi | sakhāyā | sakhyāya | somaiḥ / sutebhiḥ | su-prayasā | mādayaite iti ||4.41.3||
indrā | yuvam | varuṇā | didyum | asmin / ojiṣṭham | ugrā | ni | vadhiṣṭam | vajram || yaḥ | naḥ | duḥ-evaḥ | vr̥katiḥ | dabhītiḥ / tasmin | mimāthām | abhi-bhūti | ojaḥ ||4.41.4||
indrā | yuvam | varuṇā | bhūtam | asyāḥ / dhiyaḥ | pretārā | vr̥ṣabhā-iva | dhenoḥ || sā | naḥ | duhīyat | yavasā-iva | gatvī / sahasra-dhārā | payasā | mahī | gauḥ ||4.41.5||
toke | hite | tanaye | urvarāsu / sūraḥ | dr̥śīke | vr̥ṣaṇaḥ | ca | pauṁsye || indrā | naḥ | atra | varuṇā | syātām / avaḥ-bhiḥ | dasmā | pari-takmyāyām ||4.41.6||
yuvām | it | hi | avase | pūrvyāya / pari | prabhūtī iti pra-bhūtī | go-iṣaḥ | svāpī iti su-āpī || vr̥ṇīmahe | sakhyāya | priyāya / śūrā | maṁhiṣṭhā | pitarā-iva | śaṁbhū iti śam-bhū ||4.41.7||
tāḥ | vām | dhiyaḥ | avase | vāja-yantīḥ / ājim | na | jagmuḥ | yuva-yūḥ | sudānū iti su-dānū || śriye | na | gāvaḥ | upa | somam | asthuḥ / indram | giraḥ | varuṇam | me | manīṣāḥ ||4.41.8||
imāḥ | indram | varuṇam | me | manīṣāḥ / agman | upa | draviṇam | icchamānāḥ || upa | īm | asthuḥ | joṣṭāraḥ-iva | vasvaḥ / raghvīḥ-iva | śravasaḥ | bhikṣamāṇāḥ ||4.41.9||
aśvyasya | tmanā | rathyasya | puṣṭeḥ / nityasya | rāyaḥ | patayaḥ | syāma || tā | cakrāṇau | ūti-bhiḥ | navyasībhiḥ / asma-trā | rāyaḥ | ni-yutaḥ | sacantām ||4.41.10||
ā | naḥ | br̥hantā | br̥hatībhiḥ | ūtī / indra | yātam | varuṇa | vāja-sātau || yat | didyavaḥ | pr̥tanāsu | pra-krīḷān / tasya | vām | syāma | sanitāraḥ | ājeḥ ||4.41.11||

mama | dvitā | rāṣṭram | kṣatriyasya / viśva-āyoḥ | viśve | amr̥tāḥ | yathā | naḥ || kratum | sacante | varuṇasya | devāḥ / rājāmi | kr̥ṣṭeḥ | upamasya | vavreḥ ||4.42.1||
aham | rājā | varuṇaḥ | mahyam | tāni / asuryāṇi | prathamā | dhārayanta || kratum | sacante | varuṇasya | devāḥ / rājāmi | kr̥ṣṭeḥ | upamasya | vavreḥ ||4.42.2||
aham | indraḥ | varuṇaḥ | te iti | mahi-tvā / urvī iti | gabhīre iti | rajasī iti | sumeke iti su-meke || tvaṣṭā-iva | viśvā | bhuvanāni | vidvān / sam | airayam | rodasī iti | dhārayam | ca ||4.42.3||
aham | apaḥ | apinvam | ukṣamāṇāḥ / dharayam | divam | sadane | r̥tasya || r̥tena | putraḥ | aditeḥ | r̥ta-vā / uta | tri-dhātu | prathayat | vi | bhūma ||4.42.4||
mām | naraḥ | su-aśvāḥ | vājayantaḥ / mām | vr̥tāḥ | sam-araṇe | havante || kr̥ṇomi | ājim | magha-vā | aham | indraḥ / iyarmi | reṇum | abhibhūti-ojāḥ ||4.42.5||
aham | tā | viśvā | cakaram | nakiḥ | mā / daivyam | sahaḥ | varate | aprati-itam || yat | mā | somāsaḥ | mamadan | yat | ukthā / ubhe iti | bhayete iti | rajasī iti | apāre iti ||4.42.6||
viduḥ | te | viśvā | bhuvanāni | tasya / tā | pra | bravīṣi | varuṇāya | vedhaḥ || tvam | vr̥trāṇi | śr̥ṇviṣe | jaghanvān / tvam | vr̥tān | ariṇāḥ | indra | sindhūn ||4.42.7||
asmākam | atra | pitaraḥ | te | āsan / sapta | r̥ṣayaḥ | dauḥ-gahe | badhyamāne || te | ā | ayajanta | trasadasyum | asyāḥ / indram | na | vr̥tra-turam | ardha-devam ||4.42.8||
puru-kutsānī | hi | vām | adāśat / havyebhiḥ | indrāvaruṇā | namaḥ-bhiḥ || atha | rājānam | trasadasyum | asyāḥ / vr̥tra-hanam | dadathuḥ | ardha-devam ||4.42.9||
rāyā | vayam | sasa-vāṁsaḥ | madema / havyena | devāḥ | yavasena | gāvaḥ || tām | dhenum | indrāvaruṇā | yuvam | naḥ / viśvāhā | dhattam | anapa-sphurantīm ||4.42.10||

kaḥ | ūm̐ iti | śravat | katamaḥ | yajñiyānām / vandāru | devaḥ | katamaḥ | juṣāte || kasya | imām | devīm | amr̥teṣu | preṣṭhām / hr̥di | śreṣāma | su-stutim | su-havyām ||4.43.1||
kaḥ | mr̥ḷāti | katamaḥ | ā-gamiṣṭhaḥ / devānām | ūm̐ iti | katamaḥ | śam-bhaviṣṭhaḥ || ratham | kam | āhuḥ | dravat-aśvam | āśum / yam | sūryasya | duhitā | avr̥ṇīta ||4.43.2||
makṣu | hi | sma | gacchathaḥ | īvataḥ | dyūn / indraḥ | na | śaktim | pari-takmyāyām || divaḥ | ā-jātā | divyā | su-parṇā / kayā | śacīnām | bhavathaḥ | śaciṣṭhā ||4.43.3||
kā | vām | bhūt | upa-mātiḥ | kayā | naḥ / ā | aśvinā | gamathaḥ | hūyamānā || kaḥ | vām | mahaḥ | cit | tyajasaḥ | abhīke / uruṣyatam | mādhvī iti | dasrā | naḥ | ūtī ||4.43.4||
uru | vām | rathaḥ | pari | nakṣati | dyām / ā | yat | samudrāt | abhi | vartate | vām || madhvā | mādhvī iti | madhu | vām | pruṣāyan / yat | sīm | vām | pr̥kṣaḥ | bhurajanta | pakvāḥ ||4.43.5||
sindhuḥ | ha | vām | rasayā | siñcat | aśvān / ghr̥ṇā | vayaḥ | aruṣāsaḥ | pari | gman || tat | ūm̐ iti | su | vām | ajiram | ceti | yānam / yena | patī iti | bhavathaḥ | sūryāyāḥ ||4.43.6||
iha-iha | yat | vām | samanā | papr̥kṣe / sā | iyam | asme iti | su-matiḥ | vāja-ratnā || uruṣyatam | jaritāram | yuvam | ha / śritaḥ | kāmaḥ | nāsatyā | yuvadrik ||4.43.7||

tam | vām | ratham | vayam | adya | huvema / pr̥thu-jrayam | aśvinā | sam-gatim | goḥ || yaḥ | sūryām | vahati | vandhura-yuḥ / girvāhasam | puru-tamam | vasu-yum ||4.44.1||
yuvam | śriyam | aśvinā | devatā | tām / divaḥ | napātā | vanathaḥ | śacībhiḥ || yuvoḥ | vapuḥ | abhi | pr̥kṣaḥ | sacante / vahanti | yat | kakuhāsaḥ | rathe | vām ||4.44.2||
kaḥ | vām | adya | karate | rāta-havyaḥ / ūtaye | vā | suta-peyāya | vā | arkaiḥ || r̥tasya | vā | vanuṣe | pūrvyāya / namaḥ | yemānaḥ | aśvinā | ā | vavartat ||4.44.3||
hiraṇyayena | purubhū iti puru-bhū | rathena / imam | yajñam | nāsatyā | upa | yātam || pibāthaḥ | it | madhunaḥ | somyasya / dadhathaḥ | ratnam | vidhate | janāya ||4.44.4||
ā | naḥ | yātam | divaḥ | accha | pr̥thivyāḥ / hiraṇyayena | su-vr̥tā | rathena || mā | vām | anye | ni | yaman | deva-yantaḥ / sam | yat | dade | nābhiḥ | pūrvyā | vām ||4.44.5||
nu | naḥ | rayim | puru-vīram | br̥hantam / dasrā | mimāthām | ubhayeṣu | asme iti || naraḥ | yat | vām | aśvinā | stomam | āvan / sadha-stutim | āja-mīḷhāsaḥ | agman ||4.44.6||
iha-iha | yat | vām | samanā | papr̥kṣe / sā | iyam | asme iti | su-matiḥ | vāja-ratnā || uruṣyatam | jaritāram | yuvam | ha / śritaḥ | kāmaḥ | nāsatyā | yuvadrik ||4.44.7||

eṣaḥ | syaḥ | bhānuḥ | ut | iyarti | yujyate / rathaḥ | pari-jmā | divaḥ | asya | sānavi || pr̥kṣāsaḥ | asmin | mithunāḥ | adhi | trayaḥ / dr̥tiḥ | turīyaḥ | madhunaḥ | vi | rapśate ||4.45.1||
ut | vām | pr̥kṣāsaḥ | madhu-mantaḥ | īrate / rathāḥ | aśvāsaḥ | uṣasaḥ | vi-uṣṭiṣu || apa-ūrṇuvantaḥ | tamaḥ | ā | pari-vr̥tam / svaḥ | na | śukram | tanvantaḥ | ā | rajaḥ ||4.45.2||
madhvaḥ | pibatam | madhu-pebhiḥ | āsa-bhiḥ / uta | priyam | madhune | yuñjāthām | ratham || ā | vartanim | madhunā | jinvathaḥ | pathaḥ / dr̥tim | vahethe iti | madhu-mantam | aśvinā ||4.45.3||
haṁsāsaḥ | ye | vām | madhu-mantaḥ | asridhaḥ / hiraṇya-parṇāḥ | uhuvaḥ | uṣaḥ-budhaḥ || uda-prutaḥ | mandinaḥ | mandi-nispr̥śaḥ / madhvaḥ | na | makṣaḥ | savanāni | gacchathaḥ ||4.45.4||
su-adhcarāsaḥ | madhu-mantaḥ | agnayaḥ / usrā | jarante | prati | vastoḥ | aśvinā || yat | nikta-hastaḥ | taraṇiḥ | vi-cakṣaṇaḥ / somam | susāva | madhu-mantam | adri-bhiḥ ||4.45.5||
āke-nipāsaḥ | aha-bhiḥ | davidhvataḥ / svaḥ | na | śukram | tanvantaḥ | ā | rajaḥ || sūraḥ | cit | aśvān | yuyujānaḥ | īyate / viśvān | anu | svadhayā | cetathaḥ | pathaḥ ||4.45.6||
pra | vām | avocam | aśvinā | dhiyam-dhāḥ / rathaḥ | su-aśvaḥ | ajaraḥ | yaḥ | asti || yena | sadyaḥ | pari | rajāṁsi | yāthaḥ / haviṣmantam | taraṇim | bhojam | accha ||4.45.7||

agram | piba | madhūnām / sutam | vayo iti | diviṣṭiṣu || tvam | hi | pūrva-pāḥ | asi ||4.46.1||
śatena | naḥ | abhiṣṭi-bhiḥ / niyutvān | indra-sārathiḥ || vāyo iti | sutasya | tr̥mpatam ||4.46.2||
ā | vām | sahasram | harayaḥ / indravāyū iti | abhi | prayaḥ || vahantu | soma-pītaye ||4.46.3||
ratham | hiraṇya-vandhuram / indravāyū iti | su-adhvaram || ā | hi | sthāthaḥ | divi-spr̥śam ||4.46.4||
rathena | pr̥thu-pājasā / dāśvāṁsam | upa | gacchatam || indravāyū iti | iha | ā | gatam ||4.46.5||
indravāyū iti | ayam | sutaḥ / tam | devebhiḥ | sa-joṣasā || pibatam | dāśuṣaḥ | gr̥he ||4.46.6||
iha | pra-yānam | astu | vām / indravāyū iti | vi-mocanam || iha | vām | soma-pītaye ||4.46.7||

vāyo iti | śukraḥ | ayāmi | te / madhvaḥ | agram | diviṣṭiṣu || ā | yāhi | soma-pītaye / spārhaḥ | deva | niyutvatā ||4.47.1||
indraḥ | ca | vāyo iti | eṣām / somānām | pītim | arhathaḥ || yuvām | hi | yanti | indavaḥ / nimnam | āpaḥ | na | sadhryak ||4.47.2||
vāyo iti | indraḥ | ca | śuṣmiṇā / sa-ratham | śavasaḥ | patī iti || niyutvantā | naḥ | ūtaye / ā | yātam | soma-pītaye ||4.47.3||
yāḥ | vām | santi | puru-spr̥haḥ / ni-yutaḥ | dāśuṣe | narā || asme iti | tāḥ | yajña-vāhasā / indravāyū iti | ni | yacchatam ||4.47.4||

vihi | hotrā | avītāḥ / vipaḥ | na | rāyaḥ | aryaḥ || vāyo iti | ā | candreṇa | rathena / yāhi | sutasya | pītaye ||4.48.1||
niḥ-yuvānaḥ | aśastīḥ / niyutvān | indra-sārathiḥ || vāyo iti | ā | candreṇa | rathena / yāhi | sutasya | pītaye ||4.48.2||
anu | kr̥ṣṇe iti | vasudhitī iti vasu-dhitī / yemāte iti | viśva-peśasā || vāyo iti | ā | candreṇa | rathena / yāhi | sutasya | pītaye ||4.48.3||
vahantu | tvā | manaḥ-yujaḥ / yuktāsaḥ | navatiḥ | nava || vāyo iti | ā | candreṇa | rathena / yāhi | sutasya | pītaye ||4.48.4||
vāyo iti | śatam | harīṇām / yuvasva | poṣyāṇām || uta | vā | te | sahasriṇaḥ / rathaḥ | ā | yātu | pājasā ||4.48.5||

idam | vām | āsye | haviḥ / priyam | indrābr̥haspatī iti || uktham | madaḥ | ca | śasyate ||4.49.1||
ayam | vām | pari | sicyate / somaḥ | indrābr̥haspatī iti || cāruḥ | madāya | pītaye ||4.49.2||
ā | naḥ | indrābr̥haspatī iti / gr̥ham | indraḥ | ca | gacchatam || soma-pā | soma-pītaye ||4.49.3||
asme iti | indrābr̥haspatī iti / rayim | dhattam | śata-gvinam || aśva-vantam | sahasriṇam ||4.49.4||
indrābr̥haspatī iti | vayam / sute | gīḥ-bhiḥ | havāmahe || asya | somasya | pītaye ||4.49.5||
somam | indrābr̥haspatī iti / pibatam | dāśuṣaḥ | gr̥he || mādayethām | tat-okasā ||4.49.6||

yaḥ | tastambha | sahasā | vi | jmaḥ | antān / br̥haspatiḥ | tri-sadhasthaḥ | raveṇa || tam | pratnāsaḥ | r̥ṣayaḥ | dīdhyānāḥ / puraḥ | viprāḥ | dadhire | mandra-jihvam ||4.50.1||
dhuna-itayaḥ | su-praketam | madantaḥ / br̥haspate | abhi | ye | naḥ | tatasre || pr̥ṣantam | sr̥pram | adabdham | ūrvam / br̥haspate | rakṣatāt | asya | yonim ||4.50.2||
br̥haspate | yā | paramā | parā-vat / ataḥ | ā | te | r̥ta-spr̥śaḥ | ni | seduḥ || tubhyam | khātāḥ | avatāḥ | adri-dugdhāḥ / madhvaḥ | ścotanti | abhitaḥ | vi-rapśam ||4.50.3||
br̥haspatiḥ | prathamam | jāyamānaḥ / mahaḥ | jyotiṣaḥ | parame | vi-oman || sapta-āsyaḥ | tuvi-jātaḥ | raveṇa / vi | sapta-raśmiḥ | adhamat | tamāṁsi ||4.50.4||
saḥ | su-stubhā | saḥ | r̥kvatā | gaṇena / valam | ruroja | phali-gam | raveṇa || br̥haspatiḥ | usriyāḥ | havya-sūdaḥ / kanikradat | vāvaśatīḥ | ut | ājat ||4.50.5||
eva | pitre | viśva-devāya | vr̥ṣṇe / yajñaiḥ | vidhema | namasā | haviḥ-bhiḥ || br̥haspate | su-prajāḥ | vīra-vantaḥ / vayam | syāma | patayaḥ | rayīṇām ||4.50.6||
saḥ | it | rājā | prati-janyāni | viśvā / śuṣmeṇa | tasthau | abhi | vīryeṇa || br̥haspatim | yaḥ | su-bhr̥tam | bibharti / valgu-yati | vandate | pūrva-bhājam ||4.50.7||
saḥ | it | kṣeti | su-dhitaḥ | okasi | sve / tasmai | iḷā | pinvate | viśva-dānīm || tasmai | viśaḥ | svayam | eva | namante / yasmin | brahmā | rājani | pūrvaḥ | eti ||4.50.8||
aprati-itaḥ | jayati | sam | dhanāni / prati-janyāni | uta | yā | sa-janyā || avasyave | yaḥ | varivaḥ | kr̥ṇoti / brahmaṇe | rājā | tam | avanti | devāḥ ||4.50.9||
indraḥ | ca | somam | pibatam | br̥haspate / asmin | yajñe | mandasānā | vr̥ṣaṇvasū iti vr̥ṣaṇ-vasū || ā | vām | viśantu | indavaḥ | su-ābhuvaḥ / asme iti | rayim | sarva-vīram | ni | yacchatam ||4.50.10||
br̥haspate | indra | vardhatam | naḥ / sacā | sā | vām | su-matiḥ | bhūtu | asme iti || aviṣṭam | dhiyaḥ | jigr̥tam | puram-dhīḥ / jajastam | aryaḥ | vanuṣām | arātīḥ ||4.50.11||

idam | ūm̐ iti | tyat | puru-tamam | purastāt / jyotiḥ | tamasaḥ | vayuna-vat | asthāt || nūnam | divaḥ | duhitaraḥ | vi-bhātīḥ / gātum | kr̥ṇavan | uṣasaḥ | janāya ||4.51.1||
asthuḥ | ūm̐ iti | citrāḥ | uṣasaḥ | purastāt / mitāḥ-iva | svaravaḥ | adhvareṣu || vi | ūm̐ iti | vrajasya | tamasaḥ | dvārā / ucchantīḥ | avran | śucayaḥ | pāvakāḥ ||4.51.2||
ucchantīḥ | adya | citayanta | bhojān / rādhaḥ-deyāya | uṣasaḥ | maghonīḥ || acitre | antariti | paṇayaḥ | sasantu / abudhyamānāḥ | tamasaḥ | vi-madhye ||4.51.3||
kuvit | saḥ | devīḥ | sanayaḥ | navaḥ | vā / yāmaḥ | babhūyāt | uṣasaḥ | vaḥ | adya || yena | nava-gve | aṅgire | daśa-gve / sapta-āsye | revatīḥ | revat | ūṣa ||4.51.4||
yūyam | hi | devīḥ | r̥tayuk-bhiḥ | aśvaiḥ / pari-prayātha | bhuvanāni | sadyaḥ || pra-bodhayantīḥ | uṣasaḥ | sasantam / dvi-pāt | catuḥ-pāt | carathāya | jīvam ||4.51.5||
kva | svit | āsām | katamā | purāṇī / yayā | vi-dhānā | vi-dadhuḥ | r̥bhūṇām || śubham | yat | śubhrāḥ | uṣasaḥ | caranti / na | vi | jñāyante | sa-dr̥śīḥ | ajuryāḥ ||4.51.6||
tāḥ | gha | tāḥ | bhadrāḥ | uṣasaḥ | purā | āsuḥ / abhiṣṭi-dyumnāḥ | r̥tajāta-satyāḥ || yāsu | ījānaḥ | śaśamānaḥ | ukthaiḥ / stuvan | śaṁsan | draviṇam | sadyaḥ | āpa ||4.51.7||
tāḥ | ā | caranti | samanā | purastāt / samānataḥ | samanā | paprathānāḥ || r̥tasya | devīḥ | sadasaḥ | budhānāḥ / gavām | na | sargāḥ | uṣasaḥ | jarante ||4.51.8||
tāḥ | it | nu | eva | samanā | samānīḥ / amīta-varṇāḥ | uṣasaḥ | caranti || gūhantīḥ | abhvam | asitam | ruśat-bhiḥ / śukrāḥ | tanūbhiḥ | śucayaḥ | rucānāḥ ||4.51.9||
rayim | divaḥ | duhitaraḥ | vi-bhātīḥ / prajā-vantam | yacchata | asmāsu | devīḥ || syonāt | ā | vaḥ | prati-budhyamānāḥ / su-vīryasya | patayaḥ | syāma ||4.51.10||
tat | vaḥ | divaḥ | duhitaraḥ | vi-bhātīḥ / upa | bruve | uṣasaḥ | yajña-ketuḥ || vayam | syāma | yaśasaḥ | janeṣu / tat | dyauḥ | ca | dhattām | pr̥thivī | ca | devī ||4.51.11||

prati | syā | sūnarī | janī / vi-ucchantī | pari | svasuḥ || divaḥ | adarśi | duhitā ||4.52.1||
aśvā-iva | citrā | aruṣī / mātā | gavām | r̥ta-varī || sakhā | abhūt | aśvinoḥ | uṣāḥ ||4.52.2||
uta | sakhā | asi | aśvinoḥ / uta | mātā | gavām | asi || uta | uṣaḥ | vasvaḥ | īśiṣe ||4.52.3||
yavayat-dveṣasam | tvā / cikitvit | sūnr̥tā-vari || prati | stomaiḥ | abhutsmahi ||4.52.4||
prati | bhadrāḥ | adr̥kṣata / gavām | sargāḥ | na | raśmayaḥ || ā | uṣāḥ | aprāḥ | uru | jrayaḥ ||4.52.5||
ā-papruṣī | vibhā-vari / vi | āvaḥ | jyotiṣā | tamaḥ || uṣaḥ | anu | svadhām | ava ||4.52.6||
ā | dyām | tanoṣi | raśmi-bhiḥ / ā | antarikṣam | uru | priyam || uṣaḥ | śukreṇa | śociṣā ||4.52.7||

tat | devasya | savituḥ | vāryam | mahat / vr̥ṇīmahe | asurasya | pra-cetasaḥ || chardiḥ | yena | dāśuṣe | yacchati | tmanā / tat | naḥ | mahān | ut | ayān | devaḥ | aktu-bhiḥ ||4.53.1||
divaḥ | dhartā | bhuvanasya | prajā-patiḥ / piśaṅgam | drāpim | prati | muñcate | kaviḥ || vi-cakṣaṇaḥ | prathayan | ā-pr̥ṇan | uru / ajījanat | savitā | sumnam | ukthyam ||4.53.2||
ā | aprāḥ | rajāṁsi | divyāni | pārthivā / ślokam | devaḥ | kr̥ṇute | svāya | dharmaṇe || pra | bāhū iti | asrāk | savitā | savīmani / ni-veśayan | pra-suvan | aktu-bhiḥ | jagat ||4.53.3||
adābhyaḥ | bhuvanāni | pra-cākaśat / vratāni | devaḥ | savitā | abhi | rakṣate || pra | asrāk | bāhū iti | bhuvanasya | pra-jābhyaḥ / dhr̥ta-vrataḥ | mahaḥ | ajmasya | rājati ||4.53.4||
triḥ | antarikṣam | savitā | mahi-tvanā / trī | rajāṁsi | pari-bhūḥ | trīṇi | rocanā || tisraḥ | divaḥ | pr̥thivīḥ | tisraḥ | invati / tri-bhiḥ | vrataiḥ | abhi | naḥ | rakṣati | tmanā ||4.53.5||
br̥hat-sumnaḥ | pra-savitā | ni-veśanaḥ / jagataḥ | sthātuḥ | ubhayasya | yaḥ | vaśī || saḥ | naḥ | devaḥ | savitā | śarma | yacchatu / asme iti | kṣayāya | tri-varūtham | aṁhasaḥ ||4.53.6||
ā | agan | devaḥ | r̥tu-bhiḥ | vardhatu | kṣayam / dadhātu | naḥ | savitā | su-prajām | iṣam || saḥ | naḥ | kṣapābhiḥ | aha-bhiḥ | ca | jinvatu / prajā-vantam | rayim | asme iti | sam | invatu ||4.53.7||

abhūt | devaḥ | savitā | vandyaḥ | nu | naḥ / idānīm | ahnaḥ | upa-vācyaḥ | nr̥-bhiḥ || vi | yaḥ | ratnā | bhajati | mānavebhyaḥ / śreṣṭham | naḥ | atra | draviṇam | yathā | dadhat ||4.54.1||
devebhyaḥ | hi | prathamam | yajñiyebhyaḥ / amr̥ta-tvam | suvasi | bhāgam | ut-tamam || āt | it | dāmānam | savitaḥ | vi | ūrṇuṣe / anūcīnā | jīvitā | mānuṣebhyaḥ ||4.54.2||
acittī | yat | cakr̥ma | daivye | jane / dīnaiḥ | dakṣaḥ | pra-bhūtī | puruṣatvatā || deveṣu | ca | savitaḥ | mānuṣeṣu | ca / tvam | naḥ | atra | suvatāt | anāgasaḥ ||4.54.3||
na | pra-miye | savituḥ | daivyasya | tat / yathā | viśvam | bhuvanam | dhārayiṣyati || yat | pr̥thivyāḥ | variman | ā | su-aṅguriḥ / varṣman | divaḥ | suvati | satyam | asya | tat ||4.54.4||
indra-jyeṣṭhān | br̥hat-bhyaḥ | parvatebhyaḥ / kṣayān | ebhyaḥ | suvasi | pastya-vataḥ || yathā-yathā | patayantaḥ | vi-yemire / eva | eva | tasthuḥ | savitariti | savāya | te ||4.54.5||
ye | te | triḥ | ahan | savitariti | savāsaḥ / dive-dive | saubhagam | ā-suvanti || indraḥ | dyāvāpr̥thivī iti | sindhuḥ | at-bhiḥ / ādityaiḥ | naḥ | aditiḥ | śarma | yaṁsat ||4.54.6||

kaḥ | vaḥ | trātā | vasavaḥ | kaḥ | varūtā / dyāvābhūmī iti | adite | trāsīthām | naḥ || sahīyasaḥ | varuṇa | mitra | martāt / kaḥ | vaḥ | adhvare | varivaḥ | dhāti | devāḥ ||4.55.1||
pra | ye | dhāmāni | pūrvyāṇi | arcān / vi | yat | ucchān | vi-yotāraḥ | amūrāḥ || vi-dhātāraḥ | vi | te | dadhuḥ | ajasrāḥ / r̥ta-dhītayaḥ | rurucanta | dasmāḥ ||4.55.2||
pra | pastyām | aditim | sindhum | arkaiḥ / svastim | īḷe | sakhyāya | devīm || ubhe iti | yathā | naḥ | ahanī iti | ni-pātaḥ / uṣasānaktā | karatām | adabdhe iti ||4.55.3||
vi | aryamā | varuṇaḥ | ceti | panthām / iṣaḥ | patiḥ | suvitam | gātum | agniḥ || indrāviṣṇū iti | nr̥-vat | ūm̐ iti | su | stavānā / śarma | naḥ | yantam | ama-vat | varūtham ||4.55.4||
ā | parvatasya | marutām | avāṁsi / devasya | trātuḥ | avri | bhagasya || pāt | patiḥ | janyāt | aṁhasaḥ | naḥ / mitraḥ | mitriyāt | uta | naḥ | uruṣyet ||4.55.5||
nu | rodasī iti | ahinā | budhnyena / stuvīta | devī iti | apyebhiḥ | iṣṭaiḥ || samudram | na | sam-caraṇe | saniṣyavaḥ / gharma-svarasaḥ | nadyaḥ | apa | vran ||4.55.6||
devaiḥ | naḥ | devī | aditiḥ | ni | pātu / devaḥ | trātā | trāyatām | apra-yucchan || nahi | mitrasya | varuṇasya | dhāsim / arhāmasi | pra-miyam | sānu | agneḥ ||4.55.7||
agniḥ | īśe | vasavyasya / agniḥ | mahaḥ | saubhagasya || tāni | asmabhyam | rāsate ||4.55.8||
uṣaḥ | maghoni | ā | vaha / sūnr̥te | vāryā | puru || asmabhyam | vājinī-vati ||4.55.9||
tat | su | naḥ | savitā | bhagaḥ / varuṇaḥ | mitraḥ | aryamā || indraḥ | naḥ | rādhasā | ā | gamat ||4.55.10||

mahī iti | dyāvāpr̥thivī iti | iha | jyeṣṭhe iti / rucā | bhavatām | śucayat-bhiḥ | arkaiḥ || yat | sīm | variṣṭhe iti | br̥hatī iti | vi-minvan / ruvat | ha | ukṣā | paprathānebhiḥ | evaiḥ ||4.56.1||
devī iti | devebhiḥ | yajate iti | yajatraiḥ / aminatī iti | tasthatuḥ | ukṣamāṇe iti || r̥tavarī ityr̥ta-varī | adruhā | devaputre iti deva-putre / yajñasya | netrī iti | śucayat-bhiḥ | arkaiḥ ||4.56.2||
saḥ | it | su-apāḥ | bhuvaneṣu | āsa / yaḥ | ime iti | dyāvāpr̥thivī iti | jajāna || urvī iti | gabhīre iti | rajasī iti | sumeke iti su-meke / avaṁśe | dhīraḥ | śacyā | sam | airat ||4.56.3||
nu | rodasī iti | br̥hat-bhiḥ | naḥ | varūthaiḥ / patnīvat-bhiḥ | iṣayantī iti | sa-joṣāḥ || urūcī iti | viśve iti | yājate iti | ni | pātam / dhiyā | syāma | rathyaḥ | sadā-sāḥ ||4.56.4||
pra | vām | mahi | dyavī iti | abhi / upa-stutim | bharāmahe || śucī iti | upa | pra-śastaye ||4.56.5||
punāne iti | tanvā | mithaḥ / svena | dakṣeṇa | rājathaḥ || ūhyāthe iti | sanāt | r̥tam ||4.56.6||
mahī iti | mitrasya | sādhathaḥ / tarantī iti | pipratī iti | r̥tam || pari | yajñam | ni | sedathuḥ ||4.56.7||

kṣetrasya | patinā | vayam / hitena-iva | jayāmasi || gām | aśvam | poṣayitnu | ā / saḥ | naḥ | mr̥ḷāti | īdr̥śe ||4.57.1||
kṣetrasya | pate | madhu-mantam | ūrmim / dhenuḥ-iva | payaḥ | asmāsu | dhukṣva || madhu-ścutam | ghr̥tam-iva | su-pūtam / r̥tasya | naḥ | patayaḥ | mr̥ḷayantu ||4.57.2||
madhu-matīḥ | oṣadhīḥ | dyāvaḥ | āpaḥ / madhu-mat | naḥ | bhavatu | antarikṣam || kṣetrasya | patiḥ | madhu-mān | naḥ | astu / ariṣyantaḥ | anu | enam | carema ||4.57.3||
śunam | vāhāḥ | śunam | naraḥ / śunam | kr̥ṣatu | lāṅgalam || śunam | varatrāḥ | badhyantām / śunam | aṣṭrām | ut | iṅgaya ||4.57.4||
śunāsīrau | imām | vācam | juṣethām / yat | divi | cakrathuḥ | payaḥ || tena | imām | upa | siñcatam ||4.57.5||
arvācī | su-bhage | bhava / sīte | vandāmahe | tvā || yathā | naḥ | su-bhagā | asasi / yathā | naḥ | su-phalā | asasi ||4.57.6||
indraḥ | sītām | ni | gr̥hṇātu / tām | pūṣā | anu | yacchatu || sā | naḥ | payasvatī | duhām / uttarām-uttarām | samām ||4.57.7||
śunam | naḥ | phālāḥ | vi | kr̥ṣantu | bhūmim / śunam | kīnāśāḥ | abhi | yantu | vāhaiḥ || śunam | parjanyaḥ | madhunā | payaḥ-bhiḥ / śunāsīrā | śunam | asmāsu | dhattam ||4.57.8||

samudrāt | ūrmiḥ | madhu-mān | ut | ārat / upa | aṁśunā | sam | amr̥ta-tvam | ānaṭ || ghr̥tasya | nāma | guhyam | yat | asti / jihvā | devānām | amr̥tasya | nābhiḥ ||4.58.1||
vayam | nāma | pra | bravāma | ghr̥tasya / asmin | yajñe | dhārayāma | namaḥ-bhiḥ || upa | brahmā | śr̥ṇavat | śasyamānam / catuḥ-śr̥ṅgaḥ | avamīt | gauraḥ | etat ||4.58.2||
catvāri | śr̥ṅgā | trayaḥ | asya | pādāḥ / dve iti | śīrṣe iti | sapta | hastāsaḥ | asya || tridhā | baddhaḥ | vr̥ṣabhaḥ | roravīti / mahaḥ | devaḥ | martyān | ā | viveśa ||4.58.3||
tridhā | hitam | paṇi-bhiḥ | guhyamānam / gavi | devāsaḥ | ghr̥tam | anu | avindan || indraḥ | ekam | sūryaḥ | ekam | jajāna / venāt | ekam | svadhayā | niḥ | tatakṣuḥ ||4.58.4||
etāḥ | arṣanti | hr̥dyāt | samudrāt / śata-vrajāḥ | ripuṇā | na | ava-cakṣe || ghr̥tasya | dhārāḥ | abhi | cākaśīmi / hiraṇyayaḥ | vetasaḥ | madhye | āsām ||4.58.5||
samyak | sravanti | saritaḥ | na | dhenāḥ / antaḥ | hr̥dā | manasā | pūyamānāḥ || ete | arṣanti | ūrmayaḥ | ghr̥tasya / mr̥gāḥ-iva | kṣipaṇoḥ | īṣamāṇāḥ ||4.58.6||
sindhoḥ-iva | pra-adhvane | śūghanāsaḥ / vāta-pramiyaḥ | patayanti | yahvāḥ || ghr̥tasya | dhārāḥ | aruṣaḥ | na | vājī / kāṣṭhāḥ | bhindan | ūrmi-bhiḥ | pinvamānaḥ ||4.58.7||
abhi | pravanta | samanā-iva | yoṣāḥ / kalyāṇyaḥ | smayamānāsaḥ | agnim || ghr̥tasya | dhārāḥ | sam-idhaḥ | nasanta / tāḥ | juṣāṇaḥ | haryati | jāta-vedāḥ ||4.58.8||
kanyāḥ-iva | vahatum | etavai | ūm̐ iti / añji | añjānāḥ | abhi | cākaśīmi || yatra | somaḥ | sūyate | yatra | yajñaḥ / ghr̥tasya | dhārāḥ | abhi | tat | pavante ||4.58.9||
abhi | arṣata | su-stutim | gavyam | ājim / asmāsu | bhadrā | draviṇāni | dhatta || imam | yajñam | nayata | devatā | naḥ / ghr̥tasya | dhārāḥ | madhu-mat | pavante ||4.58.10||
dhāman | te | viśvam | bhuvanam | adhi | śritam / antariti | samudre | hr̥di | antaḥ | āyuṣi || apām | anīke | sam-ithe | yaḥ | ā-bhr̥taḥ / tam | aśyāma | madhu-mantam | te | ūrmim ||4.58.11||

abodhi | agniḥ | sam-idhā | janānām / prati | dhenum-iva | ā-yatīm | uṣasam || yahvāḥ-iva | pra | vayām | ut-jihānāḥ / pra | bhānavaḥ | sisrate | nākam | accha ||5.1.1||
abodhi | hotā | yajathāya | devān / ūrdhvaḥ | agniḥ | su-manāḥ | prātaḥ | asthāt || sam-iddhasya | ruśat | adarśi | pājaḥ / mahān | devaḥ | tamasaḥ | niḥ | amoci ||5.1.2||
yat | īm | gaṇasya | raśanām | ajīgariti / śuciḥ | aṅkte | śuci-bhiḥ | gobhiḥ | agniḥ || āt | dakṣiṇā | yujyate | vāja-yantī / uttānām | ūrdhvaḥ | adhayat | juhūbhiḥ ||5.1.3||
agnim | accha | deva-yatām | manāṁsi / cakṣūṁṣi-iva | sūrye | sam | caranti || yat | īm | suvāte iti | uṣasā | virūpe iti vi-rūpe / śvetaḥ | vājī | jāyate | agre | ahnām ||5.1.4||
janiṣṭa | hi | jenyaḥ | agre | ahnām / hitaḥ | hiteṣu | aruṣaḥ | vaneṣu || dame-dame | sapta | ratnā | dadhānaḥ / agniḥ | hotā | ni | sasāda | yajīyān ||5.1.5||
agniḥ | hotā | ni | asīdat | yajīyān / upa-sthe | mātuḥ | surabhau | ūm̐ iti | loke || yuvā | kaviḥ | puruniḥ-sthaḥ | r̥ta-vā / dhartā | kr̥ṣṭīnām | uta | madhye | iddhaḥ ||5.1.6||
pra | nu | tyam | vipram | adhvareṣu | sādhum / agnim | hotāram | īḷate | namaḥ-bhiḥ || ā | yaḥ | tatāna | rodasī iti | r̥tena / nityam | mr̥janti | vājinam | ghr̥tena ||5.1.7||
mārjālyaḥ | mr̥jyate | sve | damūnāḥ / kavi-praśastaḥ | atithiḥ | śivaḥ | naḥ || sahasra-śr̥ṅgaḥ | vr̥ṣabhaḥ | tat-ojāḥ / viśvān | agne | sahasā | pra | asi | anyān ||5.1.8||
pra | sadyaḥ | agne | ati | eṣi | anyān / āviḥ | yasmai | cāru-tamaḥ | babhūtha || īḷenyaḥ | vapuṣyaḥ | vibhā-vā / priyaḥ | viśām | atithiḥ | mānuṣīṇām ||5.1.9||
tubhyam | bharanti | kṣitayaḥ | yaviṣṭha / balim | agne | antitaḥ | ā | uta | dūrāt || ā | bhandiṣṭhasya | su-matim | cikiddhi / br̥hat | te | agne | mahi | śarma | bhadram ||5.1.10||
ā | adya | ratham | bhānu-maḥ | bhānu-mantam / agne | tiṣṭha | yajatebhiḥ | sam-antam || vidvān | pathīnām | uru | antarikṣam / ā | iha | devān | haviḥ-adyāya | vakṣi ||5.1.11||
avocāma | kavaye | medhyāya / vacaḥ | vandāru | vr̥ṣabhāya | vr̥ṣṇe || gaviṣṭhiraḥ | namasā | stomam | agnau / divi-iva | rukmam | uru-vyañcam | aśret ||5.1.12||

kumāram | mātā | yuvatiḥ | sam-ubdham / guhā | bibharti | na | dadāti | pitre || anīkam | asya | na | minat | janāsaḥ / puraḥ | paśyanti | ni-hitam | aratau ||5.2.1||
kam | etam | tvam | yuvate | kumāram / peṣī | bibharṣi | mahiṣī | jajāna || pūrvīḥ | hi | garbhaḥ | śaradaḥ | vavardha / apaśyam | jātam | yat | asūta | mātā ||5.2.2||
hiraṇya-dantam | śuci-varṇam | ārāt / kṣetrāt | apaśyam | āyudhā | mimānam || dadānaḥ | asmai | amr̥tam | vipr̥kvat / kim | mām | anindrāḥ | kr̥ṇavan | anukthāḥ ||5.2.3||
kṣetrāt | apaśyam | sanutariti | carantam / su-mat | yūtham | na | puru | śobhamānam || na | tāḥ | agr̥bhran | ajaniṣṭa | hi | saḥ / paliknīḥ | it | yuvatayaḥ | bhavanti ||5.2.4||
ke | me | maryakam | vi | yavanta | gobhiḥ / na | yeṣām | gopāḥ | araṇaḥ | cit | āsa || ye | īm | jagr̥bhuḥ | ava | te | sr̥jantu / ā | ajāti | paśvaḥ | upa | naḥ | cikitvān ||5.2.5||
vasām | rājānam | vasatim | janānām / arātayaḥ | ni | dadhuḥ | martyeṣu || brahmāṇi | atreḥ | ava | tam | sr̥jantu / ninditāraḥ | nindyāsaḥ | bhavantu ||5.2.6||
śunaḥ-śepam | cit | ni-ditam | sahasrāt / yūpāt | amuñcaḥ | aśamiṣṭa | hi | saḥ || eva | asmat | agne | vi | mumugdhi | pāsān / hotariti | cikitvaḥ | iha | tu | ni-sadya ||5.2.7||
hr̥ṇīyamānaḥ | apa | hi | mat | aiyeḥ / pra | me | devānām | vrata-pāḥ | uvāca || indraḥ | vidvān | anu | hi | tvā | cacakṣa / tena | aham | agne | anu-śiṣṭaḥ | ā | agām ||5.2.8||
vi | jyotiṣā | br̥hatā | bhāti | agniḥ / āviḥ | viśvāni | kr̥ṇute | mahi-tvā || pra | adevīḥ | māyāḥ | sahate | duḥ-evāḥ / śiśīte | śr̥ṅge iti | rakṣase | vi-nikṣe ||5.2.9||
uta | svānāsaḥ | divi | santu | agneḥ / tigma-āyudhāḥ | rakṣase | hantavai | ūm̐ iti || made | cit | asya | pra | rujanti | bhāmāḥ / na | varante | pari-bādhaḥ | adevīḥ ||5.2.10||
etam | te | stomam | tuvi-jāta | vipraḥ / ratham | na | dhīraḥ | su-apāḥ | atakṣam || yadi | it | agne | prati | tvam | deva | haryāḥ / svaḥ-vatīḥ | apaḥ | ena | jayema ||5.2.11||
tuvi-grīvaḥ | vr̥ṣabhaḥ | vavr̥dhānaḥ / aśatru | aryaḥ | sam | ajāti | vedaḥ || iti | imam | agnim | amr̥tāḥ | avocan / barhiṣmate | manave | śarma | yaṁsat | haviṣmate | manave | śarma | yaṁsat ||5.2.12||

tvam | agne | varuṇaḥ | jāyase | yat / tvam | mitraḥ | bhavasi | yat | sam-iddhaḥ || tve iti | viśve | sahasaḥ | putra | devāḥ / tvam | indraḥ | dāśuṣe | martyāya ||5.3.1||
tvam | aryamā | bhavasi | yat | kanīnām / nāma | svadhā-van | guhyam | bibharṣi || añjanti | mitram | su-dhitam | na | gobhiḥ / yat | daṁpatī iti dam-patī | sa-manasā | kr̥ṇoṣi ||5.3.2||
tava | śriye | marutaḥ | marjayanta / rudra | yat | te | janima | cāru | citram || padam | yat | viṣṇoḥ | upa-mam | ni-dhāyi / tena | pāsi | guhyam | nāma | gonām ||5.3.3||
tava | śriyā | su-dr̥śaḥ | deva | devāḥ / puru | dadhānāḥ | amr̥tam | sapanta || hotāram | agnim | manuṣaḥ | ni | seduḥ / daśasyantaḥ | uśijaḥ | śaṁsam | āyoḥ ||5.3.4||
na | tvat | hotā | pūrvaḥ | agne | yajīyān / na | kāvyaiḥ | paraḥ | asti | svadhā-vaḥ || viśaḥ | ca | yasyāḥ | atithiḥ | bhavāsi / saḥ | yajñena | vanavat | deva | martān ||5.3.5||
vayam | agne | vanuyāma | tvā-ūtāḥ / vasu-yavaḥ | haviṣā | budhyamānāḥ || vayam | sa-marye | vidatheṣu | ahnām / vayam | rāyā | sahasaḥ | putra | martān ||5.3.6||
yaḥ | naḥ | āgaḥ | abhi | enaḥ | bharāti / adhi | it | agham | agha-śaṁse | dadhāta || jahi | cikitvaḥ | abhi-śastim | etām / agne | yaḥ | naḥ | marcayati | dvayena ||5.3.7||
tvām | asyāḥ | vi-uṣi | deva | pūrve / dūtam | kr̥ṇvānāḥ | ayajanta | havyaiḥ || sam-sthe | yat | agne | īyase | rayīṇām / devaḥ | martaiḥ | vasu-bhiḥ | idhyamānaḥ ||5.3.8||
ava | spr̥dhi | pitaram | yodhi | vidvān / putraḥ | yaḥ | te | sahasaḥ | sūno iti | ūhe || kadā | cikitvaḥ | abhi | cakṣase | naḥ / agne | kadā | r̥ta-cit | yātayāse ||5.3.9||
bhūri | nāma | vandamānaḥ | dadhāti / pitā | vaso iti | yadi | tat | joṣayāse || kuvit | devasya | sahasā | cakānaḥ / sumnam | agniḥ | vanate | vavr̥dhānaḥ ||5.3.10||
tvam | aṅga | jaritāram | yaviṣṭha / viśvāni | agne | duḥ-itā | ati | parṣi || stenāḥ | adr̥śran | ripavaḥ | janāsaḥ / ajñāta-ketāḥ | vr̥jināḥ | abhūvan ||5.3.11||
ime | yāmāsaḥ | tvadrik | abhūvan / vasave | vā | tat | it | āgaḥ | avāci || na | aha | ayam | agniḥ | abhi-śastaye | naḥ / na | riṣate | vavr̥dhānaḥ | parā | dāt ||5.3.12||

tvām | agne | vasu-patim | vasūnām / abhi | pra | mande | adhvareṣu | rājan || tvayā | vājam | vāja-yantaḥ | jayema / abhi | syāma | pr̥tsutīḥ | martyānām ||5.4.1||
havya-vāṭ | agniḥ | ajaraḥ | pitā | naḥ / vi-bhuḥ | vibhā-vā | su-dr̥śīkaḥ | asme iti || su-gārhapatyāḥ | sam | iṣaḥ | didīhi / asmadryak | sam | mimīhi | śravāṁsi ||5.4.2||
viśām | kavim | viśpatim | mānuṣīṇām / śucim | pāvakam | ghr̥ta-pr̥ṣṭham | agnim || ni | hotāram | viśva-vidam | dadhidhve / saḥ | deveṣu | vanate | vāryāṇi ||5.4.3||
juṣasva | agne | iḷayā | sa-joṣāḥ / yatamānaḥ | raśmi-bhiḥ | sūryasya || juṣasva | naḥ | sam-idham | jāta-vedaḥ / ā | ca | devān | haviḥ-adyāya | vakṣi ||5.4.4||
juṣṭaḥ | damūnāḥ | atithiḥ | duroṇe / imam | naḥ | yajñam | upa | yāhi | vidvān || viśvāḥ | agne | abhi-yujaḥ | vi-hatya / śatru-yatām | ā | bhara | bhojanāni ||5.4.5||
vedhena | dasyum | pra | hi | cātayasva / vayaḥ | kr̥ṇvānaḥ | tanve | svāyai || piparṣi | yat | sahasaḥ | putra | devān / saḥ | agne | pāhi | nr̥-tama | vāje | asmān ||5.4.6||
vayam | te | agne | ukthaiḥ | vidhema / vayam | havyaiḥ | pāvaka | bhadra-śoce || asme iti | rayim | viśva-vāram | sam | inva / asme iti | viśvāni | draviṇāni | dhehi ||5.4.7||
asmākam | agne | adhvaram | juṣasva / sahasaḥ | sūno iti | tri-sadhastha | havyam || vayam | deveṣu | su-kr̥taḥ | syāma / śarmaṇā | naḥ | tri-varūthena | pāhi ||5.4.8||
viśvāni | naḥ | duḥ-gahā | jāta-vedaḥ / sindhum | na | nāvā | duḥ-itā | ati | parṣi || agne | atri-vat | namasā | gr̥ṇānaḥ / asmākam | bodhi | avitā | tanūnām ||5.4.9||
yaḥ | tvā | hr̥dā | kīriṇā | manyamānaḥ / amartyam | martyaḥ | johavīmi || jāta-vedaḥ | yaśaḥ | asmāsu | dhehi / pra-jābhiḥ | agne | amr̥ta-tvam | aśyām ||5.4.10||
yasmai | tvam | su-kr̥te | jāta-vedaḥ / ūm̐ iti | lokam | agne | kr̥ṇavaḥ | syonam || aśvinam | saḥ | putriṇam | vīra-vantam / go-mantam | rayim | naśate | svasti ||5.4.11||

su-samiddhāya | śociṣe / ghr̥tam | tīvram | juhotana || agnaye | jāta-vedase ||5.5.1||
narāśaṁsaḥ | susūdati / imam | yajñam | adābhyaḥ || kaviḥ | hi | madhu-hastyaḥ ||5.5.2||
īḷitaḥ | agne | ā | vaha / indram | citram | iha | priyam || su-khaiḥ | rathebhiḥ | ūtaye ||5.5.3||
ūrṇa-mradāḥ | vi | prathasva / abhi | arkāḥ | anūṣata || bhava | naḥ | śubhra | sātaye ||5.5.4||
devīḥ | dvāraḥ | vi | śrayadhvam / supra-ayanāḥ | naḥ | ūtaye || pra-pra | yajñam | pr̥ṇītana ||5.5.5||
supratīke iti su-pratīke | vayaḥ-vr̥dhā / yahvī iti | r̥tasya | mātarā || doṣām | uṣasam | īmahe ||5.5.6||
vātasya | patman | īḷitā / daivyā | hotārā | manuṣaḥ || imam | naḥ | yajñam | ā | gatam ||5.5.7||
iḷā | sarasvatī | mahī / tisraḥ | devīḥ | mayaḥ-bhuvaḥ || barhiḥ | sīdantu | asridhaḥ ||5.5.8||
śivaḥ | tvaṣṭaḥ | iha | ā | gahi / vi-bhuḥ | poṣe | uta | tmanā || yajñe-yajñe | naḥ | ut | ava ||5.5.9||
yatra | vettha | vanaspate / devānām | guhyā | nāmāni || tatra | havyāni | gamaya ||5.5.10||
svāhā | agnaye | varuṇāya / svāhā | indrāya | marut-bhyaḥ || svāhā | devebhyaḥ | haviḥ ||5.5.11||

agnim | tam | manye | yaḥ | vasuḥ / astam | yam | yanti | dhenavaḥ || astam | arvantaḥ | āśavaḥ / astam | nityāsaḥ | vājinaḥ / iṣam | stotr̥-bhyaḥ | ā | bhara ||5.6.1||
saḥ | agniḥ | yaḥ | vasuḥ | gr̥ṇe / sam | yam | ā-yanti | dhenavaḥ || sam | arvantaḥ | raghu-druvaḥ / sam | su-jātāsaḥ | sūraya / iṣam | stotr̥-bhyaḥ | ā | bhara ||5.6.2||
agniḥ | hi | vājinam | viśe / dadāti | viśva-carṣaṇiḥ || agniḥ | rāye | su-ābhuvam / saḥ | prītaḥ | yāti | vāryam / iṣam | stotr̥-bhyaḥ | ā | bhara ||5.6.3||
ā | te | agne | idhīmahi / dyu-mantam | deva | ajaram || yat | ha | syā | te | panīyasī / sam-it | dīdayati | dyavi / iṣam | stotr̥-bhyaḥ | ā | bhara ||5.6.4||
ā | te | agne | r̥cā | haviḥ / śukrasya | śociṣaḥ | pate || su-candra | dasma | viśpate / havya-vāṭ | tubhyam | hūyate / iṣam | stotr̥-bhyaḥ | ā | bhara ||5.6.5||
pro iti | tye | agnayaḥ | agniṣu / viśvam | puṣyanti | vāryam || te | hinvire | te | invire / te | iṣaṇyanti | ānuṣak / iṣam | stotr̥-bhyaḥ | ā | bhara ||5.6.6||
tava | tye | agne | arcayaḥ / mahi | vrādhanta | vājinaḥ || ye | patva-bhiḥ | śaphānām / vrajā | bhuranta | gonām / iṣam | stotr̥-bhyaḥ | ā | bhara ||5.6.7||
navāḥ | naḥ | agne | ā | bhara / stotr̥-bhyaḥ | su-kṣitīḥ | iṣaḥ || te | syāma | ye | ānr̥cuḥ / tvā-dūtāsaḥ | dame-dame / iṣam | stotr̥-bhyaḥ | ā | bhara ||5.6.8||
ubhe iti | su-candra | sarpiṣaḥ / darvī iti | śrīṇīṣe | āsani || uto iti | naḥ | ut | pupūryāḥ / uktheṣu | śavasaḥ | pate / iṣam | stotr̥-bhyaḥ | ā | bhara ||5.6.9||
eva | agnim | ajuryamuḥ / gīḥ-bhiḥ | yajñebhiḥ | ānuṣak || dadhat | asme iti | su-vīryam / uta | tyat | āśu-aśvyam / iṣam | stotr̥-bhyaḥ | ā | bhara ||5.6.10||

sakhāyaḥ | sam | vaḥ | samyañcam / iṣam | stomam | ca | agnaye || varṣiṣṭhāya | kṣitīnām / ūrjaḥ | naptre | sahasvate ||5.7.1||
kutra | cit | yasya | sam-r̥tau / raṇvāḥ | naraḥ | nr̥-sadane || arhantaḥ | cit | yam | indhate / sam-janayanti | jantavaḥ ||5.7.2||
sam | yat | iṣaḥ | vanāmahe / sam | havyā | mānuṣāṇām || uta | dyumnasya | śavasā / r̥tasya | raśmim | ā | dade ||5.7.3||
saḥ | sma | kr̥ṇoti | ketum | ā / naktam | cit | dūre | ā | sate || pāvakaḥ | yat | vanaspatīn / pra | sma | mināti | ajaraḥ ||5.7.4||
ava | sma | yasya | veṣaṇe / svedam | pathiṣu | juhvati || abhi | īm | aha | sva-jenyam / bhūma | pr̥ṣṭhā-iva | ruruhuḥ ||5.7.5||
yam | martyaḥ | puru-spr̥ham / vidat | viśvasya | dhāyase || pra | svādanam | pitūnām / asta-tātim | cit | āyave ||5.7.6||
saḥ | hi | sma | dhanva | ā-kṣitam / dātā | na | dāti | ā | paśuḥ || hiri-śmaśruḥ | śuci-dan / r̥bhuḥ | anibhr̥ṣṭa-taviṣiḥ ||5.7.7||
śuciḥ | sma | yasmai | atri-vat / pra | svadhitiḥ-iva | rīyate || su-sūḥ | asūta | mātā / krāṇā | yat | ānaśe | bhagam ||5.7.8||
ā | yaḥ | te | sarpiḥ-āsute / agne | śam | asti | dhāyase || ā | eṣu | dyumnam | uta | śravaḥ / ā | cittam | martyeṣu | dhāḥ ||5.7.9||
iti | cit | manyum | adhrijaḥ / tvā-dātam | ā | paśum | dade || āt | agne | apr̥ṇataḥ / atriḥ | sasahyāt | dasyūn / iṣaḥ | sasahyāt | nr̥̄n ||5.7.10||

tvām | agne | r̥ta-yavaḥ | sam | īdhire / pratnam | pratnāsaḥ | ūtaye | sahaḥ-kr̥ta || puru-candram | yajatam | viśva-dhāyasam / damūnasam | gr̥ha-patim | vareṇyam ||5.8.1||
tvām | agne | atithim | pūrvyam | viśaḥ / śociḥ-keśam | gr̥ha-patim | ni | sedire || br̥hat-ketum | puru-rūpam | dhana-spr̥tam / su-śarmāṇam | su-avasam | jarat-viṣam ||5.8.2||
tvām | agne | mānuṣīḥ | īḷate | viśaḥ / hotrā-vidam | vivicim | ratna-dhātamam || guhā | santam | su-bhaga | viśva-darśatam / tuvi-svaṇasam | su-yajam | ghr̥ta-śriyam ||5.8.3||
tvām | agne | dharṇasim | viśvadhā | vayam / gīḥ-bhiḥ | gr̥ṇantaḥ | namasā | upa | sedima || saḥ | naḥ | juṣasva | sam-idhānaḥ | aṅgiraḥ / devaḥ | martasya | yaśasā | sudīti-bhiḥ ||5.8.4||
tvam | agne | puru-rūpaḥ | viśe-viśe / vayaḥ | dadhāsi | pratna-thā | puru-stuta || purūṇi | annā | sahasā | vi | rājasi / tviṣiḥ | sā | te | titviṣāṇasya | na | ā-dhr̥ṣe ||5.8.5||
tvām | agne | sam-idhānam | yaviṣṭhya / devāḥ | dūtam | cakrire | havya-vāhanam || uru-jrayasam | ghr̥ta-yonim | ā-hutam / tveṣam | cakṣuḥ | dadhire | codayat-mati ||5.8.6||
tvām | agne | pra-divaḥ | ā-hutam | ghr̥taiḥ / sumna-yavaḥ | su-samidhā | sam | īdhire || saḥ | vavr̥dhānaḥ | oṣadhībhiḥ | ukṣitaḥ / abhi | jrayāṁsi | pārthivā | vi | tiṣṭhase ||5.8.7||

tvām | agne | haviṣmantaḥ / devam | martāsaḥ | īḷate || manye | tvā | jāta-vedasam / saḥ | havyā | vakṣi | ānuṣak ||5.9.1||
agniḥ | hotā | dāsvataḥ / kṣayasya | vr̥kta-barhiṣaḥ || sam | yajñāsaḥ | caranti | yam / sam | vājāsaḥ | śravasyavaḥ ||5.9.2||
uta | sma | yam | śiśum | yathā / navam | janiṣṭa | araṇī iti || dhartāram | mānuṣīṇām / viśām | agnim | su-adhvaram ||5.9.3||
uta | sma | duḥ-gr̥bhīyase / putraḥ | na | hvāryāṇām || puru | yaḥ | dagdhā | asi | vanā / agne | paśuḥ | na | yavase ||5.9.4||
adha | sma | yasya | arcayaḥ / samyak | sam-yanti | dhūminaḥ || yat | īm | aha | tritaḥ | divi / upa | dhmātā-iva | dhamati / śiśīte | dhmātari | yathā ||5.9.5||
tava | aham | agne | ūti-bhiḥ / mitrasya | ca | praśasti-bhiḥ || dveṣaḥ-yutaḥ | na | duḥ-itā / turyāma | martyānām ||5.9.6||
tam | naḥ | agne | abhi | naraḥ / rayim | sahasvaḥ | ā | bhara || saḥ | kṣepayat | saḥ | poṣayat / bhuvat | vājasya | sātaye / uta | edhi | pr̥t-su | naḥ | vr̥dhe ||5.9.7||

agne | ojiṣṭham | ā | bhara / dyumnam | asmabhyam | adhrigo ityadhri-go || pra | naḥ | rāyā | parīṇasā / ratsi | vājāya | panthām ||5.10.1||
tvam | naḥ | agne | adbhuta / kratvā | dakṣasya | maṁhanā || tve iti | asuryam | ā | aruhat / krāṇā | mitraḥ | na | yajñiyaḥ ||5.10.2||
tvam | naḥ | agne | eṣām / gayam | puṣṭim | ca | vardhaya || ye | stomebhiḥ | pra | sūrayaḥ / naraḥ | maghāni | ānaśuḥ ||5.10.3||
ye | agne | candra | te | giraḥ / śumbhanti | aśva-rādhasaḥ || śuṣmebhiḥ | śuṣmiṇaḥ | naraḥ / divaḥ | cit | yeṣām | br̥hat / su-kīrtiḥ | bodhati | tmanā ||5.10.4||
tava | tye | agne | arcayaḥ / bhrājantaḥ | yanti | dhr̥ṣṇu-yā || pari-jmānaḥ | na | vi-dyutaḥ / svānaḥ | rathaḥ | na | vāja-yuḥ ||5.10.5||
nu | naḥ | agne | ūtaye / sa-bādhasaḥ | ca | rātaye || asmākāsaḥ | ca | sūrayaḥ / viśvāḥ | āśāḥ | tarīṣaṇi ||5.10.6||
tvam | naḥ | agne | aṅgiraḥ / stutaḥ | stavānaḥ | ā | bhara || hotaḥ | vibhva-saham | rayim / stotr̥-bhyaḥ | stavase | ca | naḥ / uta | edhi | pr̥t-su | naḥ | vr̥dhe ||5.10.7||

janasya | gopāḥ | ajaniṣṭa | jāgr̥viḥ / agniḥ | su-dakṣaḥ | suvitāya | navyase || ghr̥ta-pratīkaḥ | br̥hatā | divi-spr̥śā / dyu-mat | vi | bhāti | bharatebhyaḥ | śuciḥ ||5.11.1||
yajñasya | ketum | prathamam | puraḥ-hitam / agnim | naraḥ | tri-sadhasthe | sam | īdhire || indreṇa | devaiḥ | sa-ratham | saḥ | barhiṣi / sīdat | ni | hotā | yajathāya | su-kratuḥ ||5.11.2||
asam-mr̥ṣṭaḥ | jāyase | mātroḥ | śuciḥ / mandraḥ | kaviḥ | ut | atiṣṭhaḥ | vivasvataḥ || ghr̥tena | tvā | avardhayan | agne | ā-huta / dhūmaḥ | te | ketuḥ | abhavat | divi | śritaḥ ||5.11.3||
agniḥ | naḥ | yajñam | upa | vetu | sādhu-yā / agnim | naraḥ | vi | bharante | gr̥he-gr̥he || agniḥ | dūtaḥ | abhavat | havya-vāhanaḥ / agnim | vr̥ṇānāḥ | vr̥ṇate | kavi-kratum ||5.11.4||
tubhya | idam | agne | madhumat-tamam | vacaḥ / tubhyam | manīṣā | iyam | astu | śam | hr̥de || tvām | giraḥ | sindhum-iva | avanīḥ | mahīḥ / ā | pr̥ṇanti | śavasā | vardhayanti | ca ||5.11.5||
tvām | agne | aṅgirasaḥ | guhā | hitam / anu | avindan | śiśriyāṇam | vane-vane || saḥ | jāyase | mathyamānaḥ | sahaḥ | mahat / tvām | āhuḥ | sahasaḥ | putram | aṅgiraḥ ||5.11.6||

pra | agnaye | br̥hate | yajñiyāya / r̥tasya | vr̥ṣṇe | asurāya | manma || ghr̥tam | na | yajñe | āsye | su-pūtam / giram | bhare | vr̥ṣabhāya | pratīcīm ||5.12.1||
r̥tam | cikitvaḥ | r̥tam | it | cikiddhi / r̥tasya | dhārāḥ | anu | tr̥ndhi | pūrvīḥ || na | aham | yātum | sahasā | na | dvayena / r̥tam | sapāmi | aruṣasya | vr̥ṣṇaḥ ||5.12.2||
kayā | naḥ | agne | r̥tayan | r̥tena / bhuvaḥ | navedāḥ | ucathasya | navyaḥ || veda | me | devaḥ | r̥tu-pāḥ | r̥tūnām / na | aham | patim | sanituḥ | asya | rāyaḥ ||5.12.3||
ke | te | agne | ripave | bandhanāsaḥ / ke | pāyavaḥ | saniṣanta | dyu-mantaḥ || ke | dhāsim | agne | anr̥tasya | pānti / ke | asataḥ | vacasaḥ | santi | gopāḥ ||5.12.4||
sakhāyaḥ | te | viṣuṇāḥ | agne | ete / śivāsaḥ | santaḥ | aśivāḥ | abhūvan || adhūrṣata | svayam | ete | vacaḥ-bhiḥ / r̥ju-yate | vr̥jināni | bruvantaḥ ||5.12.5||
yaḥ | te | agne | namasā | yajñam | īṭṭe / r̥tam | saḥ | pāti | aruṣasya | vr̥ṣṇaḥ || tasya | kṣayaḥ | pr̥thuḥ | ā | sādhuḥ | etu / pra-sarsrāṇasya | nahuṣasya | śeṣaḥ ||5.12.6||

arcantaḥ | tvā | havāmahe / arcantaḥ | sam | idhīmahi || agne | arcantaḥ | ūtaye ||5.13.1||
agneḥ | stomam | manāmahe / sidhram | adya | divi-spr̥śaḥ || devasya | draviṇasyavaḥ ||5.13.2||
agniḥ | juṣata | naḥ | giraḥ / hotā | yaḥ | mānuṣeṣu | ā || saḥ | yakṣat | daivyam | janam ||5.13.3||
tvam | agne | sa-prathāḥ | asi / juṣṭaḥ | hotā | vareṇyaḥ || tvayā | yajñam | vi | tanvate ||5.13.4||
tvām | agne | vāja-sātamam / viprāḥ | vardhanti | su-stutam || saḥ | naḥ | rāsva | su-vīryam ||5.13.5||
agne | nemiḥ | arān-iva / devān | tvam | pari-bhūḥ | asi || ā | rādhaḥ | citram | r̥ñjase ||5.13.6||

agnim | stomena | bodhaya / sam-idhānaḥ | amartyam || havyā | deveṣu | naḥ | dadhat ||5.14.1||
tam | adhvareṣu | īḷate / devam | martāḥ | amartyam || yajiṣṭham | mānuṣe | jane ||5.14.2||
tam | hi | śaśvantaḥ | īḷate / srucā | devam | ghr̥ta-ścutā || agnim | havyāya | voḷhave ||5.14.3||
agniḥ | jātaḥ | arocata / ghnan | dasyūn | jyotiṣā | tamaḥ || avindat | gāḥ | apaḥ | sva1riti svaḥ ||5.14.4||
agnim | īḷenyam | kavim / ghr̥ta-pr̥ṣṭham | saparyata || vetu | me | śr̥ṇavat | havam ||5.14.5||
agnim | ghr̥tena | vavr̥dhuḥ / stomebhiḥ | viśva-carṣaṇim || su-ādhībhiḥ | vacasyu-bhiḥ ||5.14.6||

pra | vedhase | kavaye | vedyāya / giram | bhare | yaśase | pūrvyāya || ghr̥ta-prasattaḥ | asuraḥ | su-śevaḥ / rāyaḥ | dhartā | dharuṇaḥ | vasvaḥ | agniḥ ||5.15.1||
r̥tena | r̥tam | dharuṇam | dhārayanta / yajñasya | śoke | parame | vi-oman || divaḥ | dharman | dharuṇe | seduṣaḥ | nr̥̄n / jātaiḥ | ajātān | abhi | ye | nanakṣuḥ ||5.15.2||
aṁhaḥ-yuvaḥ | tanvaḥ | tanvate | vi / vayaḥ | mahat | dustaram | pūrvyāya || saḥ | sam-vataḥ | nava-jātaḥ | tuturyāt / siṁham | na | kruddham | abhitaḥ | pari | sthuḥ ||5.15.3||
mātā-iva | yat | bharase | paprathānaḥ / janam-janam | dhāyase | cakṣase | ca || vayaḥ-vayaḥ | jarase | yat | dadhānaḥ / pari | tmanā | viṣu-rūpaḥ | jigāsi ||5.15.4||
vājaḥ | nu | te | śavasaḥ | pātu | antam / urum | dogham | dharuṇam | deva | rāyaḥ || padam | na | tāyuḥ | guhā | dadhānaḥ / mahaḥ | rāye | citayan | atrim | asparityaspaḥ ||5.15.5||

br̥hat | vayaḥ | hi | bhānave / arca | devāya | agnaye || yam | mitram | na | praśasti-bhiḥ / martāsaḥ | dadhire | puraḥ ||5.16.1||
saḥ | hi | dyu-bhiḥ | janānām / hotā | dakṣasya | bāhvoḥ || vi | havyam | agniḥ | ānuṣak / bhagaḥ | na | vāram | r̥ṇvati ||5.16.2||
asya | stome | maghonaḥ / sakhye | vr̥ddha-śociṣaḥ || viśvā | yasmin | tuvi-svaṇi / sam | arye | śuṣmam | ā-dadhuḥ ||5.16.3||
adha | hi | agne | eṣām / su-vīryasya | maṁhanā || tam | it | yahvam | na | rodasī iti / pari | śravaḥ | babhūvatuḥ ||5.16.4||
nu | naḥ | ā | ihi | vāryam / agne | gr̥ṇānaḥ | ā | bhara || ye | vayam | ye | ca | sūrayaḥ / svasti | dhāmahe | sacā / uta | edhi | pr̥t-su | naḥ | vr̥dhe ||5.16.5||

ā | yajñaiḥ | deva | martyaḥ / itthā | tavyāṁsam | ūtaye || agnim | kr̥te | su-adhvare / pūruḥ | īḷīta | avase ||5.17.1||
asya | hi | svayaśaḥ-taraḥ / āsā | vi-dharman | manyase || tam | nākam | citra-śociṣam / mandram | paraḥ | manīṣayā ||5.17.2||
asya | vai | asau | ūm̐ iti | arciṣā / yaḥ | ayukta | tujā | girā || divaḥ | na | yasya | retasā / br̥hat | śocanti | arcayaḥ ||5.17.3||
asya | kratvā | vi-cetasaḥ / dasmasya | vasu | rathe | ā || adha | viśvāsu | havyaḥ / agniḥ | vikṣu | pra | śasyate ||5.17.4||
nu | naḥ | it | hi | vāryam / āsā | sacanta | sūrayaḥ || ūrjaḥ | napāt | abhiṣṭaye / pāhi | śagdhi | svastaye / uta | edhi | pr̥t-su | naḥ | vr̥dhe ||5.17.5||

prātaḥ | agniḥ | puru-priyaḥ / viśaḥ | staveta | atithiḥ || viśvāni | yaḥ | amartyaḥ / havyā | marteṣu | raṇyati ||5.18.1||
dvitāya | mr̥kta-vāhase / svasya | dakṣasya | maṁhanā || indum | saḥ | dhatte | ānuṣak / stotā | cit | te | amartya ||5.18.2||
tam | vaḥ | dīrghāyu-śociṣam / girā | huve | maghonām || ariṣṭaḥ | yeṣām | rathaḥ / vi | aśva-dāvan | īyate ||5.18.3||
citrā | vā | yeṣu | dīdhitiḥ / āsan | ukthā | pānti | ye || stīrṇam | barhiḥ | svaḥ-nare / śravāṁsi | dadhire | pari ||5.18.4||
ye | me | pañcāśatam | daduḥ / aśvānām | sadha-stuti || dyu-mat | agne | mahi | śravaḥ / br̥hat | kr̥dhi | maghonām / nr̥-vat | amr̥ta | nr̥ṇām ||5.18.5||

abhi | ava-sthāḥ | pra | jāyante / pra | vavreḥ | vavriḥ | ciketa || upa-sthe | mātuḥ | vi | caṣṭe ||5.19.1||
juhure | vi | citayantaḥ / ani-miṣam | nr̥mṇam | pānti || ā | dr̥ḷhām | puram | viviśuḥ ||5.19.2||
ā | śvaitreyasya | jantavaḥ / dyu-mat | vardhanta | kr̥ṣṭayaḥ || niṣka-grīvaḥ | br̥hat-ukthaḥ / enā | madhvā | na | vāja-yuḥ ||5.19.3||
priyam | dugdham | na | kāmyam / ajāmi | jāmyoḥ | sacā || gharmaḥ | na | vāja-jaṭharaḥ / adabdhaḥ | śaśvataḥ | dabhaḥ ||5.19.4||
krīḷan | naḥ | raśme | ā | bhuvaḥ / sam | bhasmanā | vāyunā | vevidānaḥ || tāḥ | asya | san | dhr̥ṣajaḥ | na | tigmāḥ / su-saṁśitāḥ | vakṣyaḥ | vakṣaṇe-sthāḥ ||5.19.5||

yam | agne | vāja-sātama / tvam | cit | manyase | rayim || tam | naḥ | gīḥ-bhiḥ | śravāyyam / deva-trā | panaya | yujam ||5.20.1||
ye | agne | na | īrayanti | te / vr̥ddhāḥ | ugrasya | śavasaḥ || apa | dveṣaḥ | apa | hvaraḥ / anya-vratasya | saścire ||5.20.2||
hotāram | tvā | vr̥ṇīmahe / agne | dakṣasya | sādhanam || yajñeṣu | pūrvyam | girā / prayasvantaḥ | havāmahe ||5.20.3||
itthā | yathā | te | ūtaye / sahasā-van | dive-dive || rāye | r̥tāya | sukrato iti su-krato / gobhiḥ | syāma | sadha-mādaḥ / vīraiḥ | syāma | sadha-mādaḥ ||5.20.4||

manuṣvat | tvā | ni | dhīmahi / manuṣvat | sam | idhīmahi || agne | manuṣvat | aṅgiraḥ / devān | deva-yate | yaja ||5.21.1||
tvam | hi | mānuṣe | jane / agne | su-prītaḥ | idhyase || srucaḥ | tvā | yanti | ānuṣak / su-jāta | sarpiḥ-āsute ||5.21.2||
tvām | viśve | sa-joṣasaḥ / devāsaḥ | dūtam | akrata || saparyantaḥ | tvā | kave / yajñeṣu | devam | īḷate ||5.21.3||
devam | vaḥ | deva-yajyayā / agnim | īḷīta | martyaḥ || sam-iddhaḥ | śukra | dīdihi / r̥tasya | yonim | ā | asadaḥ / sasasya | yonim | ā | asadaḥ ||5.21.4||

pra | viśva-sāman | atri-vat / arca | pāvaka-śociṣe || yaḥ | adhvareṣu | īḍyaḥ / hotā | mandra-tamaḥ | viśi ||5.22.1||
ni | agnim | jāta-vedasam / dadhāta | devam | r̥tvijam || pra | yajñaḥ | etu | ānuṣak / adya | devavyacaḥ-tamaḥ ||5.22.2||
cikitvit-manasam | tvā / devam | martāsaḥ | ūtaye || vareṇyasya | te | avasaḥ / iyānāsaḥ | amanmahi ||5.22.3||
agne | cikiddhi | asya | naḥ / idam | vacaḥ | sahasya || tam | tvā | su-śipra | dam-pate / stomaiḥ | vardhanti | atrayaḥ / gīḥ-bhiḥ | śumbhanti | atrayaḥ ||5.22.4||

agne | sahantam | ā | bhara / dyumnasya | pra-sahā | rayim || viśvāḥ | yaḥ | carṣaṇīḥ | abhi / āsā | vājeṣu | sasahat ||5.23.1||
tam | agne | pr̥tanā-saham / rayim | sahasvaḥ | ā | bhara || tvam | hi | satyaḥ | adbhutaḥ / dātā | vājasya | go-mataḥ ||5.23.2||
viśve | hi | tvā | sa-joṣasaḥ / janāsaḥ | vr̥kta-barhiṣaḥ || hotāram | sadma-su | priyam / vyanti | vāryā | puru ||5.23.3||
saḥ | hi | sma | viśva-carṣaṇiḥ / abhi-māti | sahaḥ | dadhe || agne | eṣu | kṣayeṣu | ā / revat | naḥ | śukra | dīdihi / dyu-mat | pāvaka | dīdihi ||5.23.4||

agne | tvam | naḥ | antamaḥ | uta | trātā / śivaḥ | bhava | varūthyaḥ ||5.24.1||
vasuḥ | agniḥ | vasu-śravāḥ | accha / nakṣi | dyumat-tamam | rayim | dāḥ ||5.24.2||
saḥ | naḥ | bodhi | śrudhi | havam / uruṣya | naḥ | agha-yataḥ | samasmāt ||5.24.3||
tam | tvā | śociṣṭha | dīdi-vaḥ / sumnāya | nūnam | īmahe | sakhi-bhyaḥ ||5.24.4||

accha | vaḥ | agnim | avase / devam | gāsi | saḥ | naḥ | vasuḥ || rāsat | putraḥ | r̥ṣūṇām / r̥ta-vā | parṣati | dviṣaḥ ||5.25.1||
saḥ | hi | satyaḥ | yam | pūrve | cit / devāsaḥ | cit | yam | īdhire || hotāram | mandra-jihvam | it / sudīti-bhiḥ | vibhā-vasum ||5.25.2||
saḥ | naḥ | dhītī | variṣṭhayā / śreṣṭhayā | ca | su-matyā || agne | rāyaḥ | didīhi | naḥ / suvr̥kti-bhiḥ | vareṇya ||5.25.3||
agniḥ | deveṣu | rājati / agniḥ | marteṣu | ā-viśan || agniḥ | naḥ | havya-vāhanaḥ / agnim | dhībhiḥ | saparyata ||5.25.4||
agniḥ | tuviśravaḥ-tamam / tuvi-brahmāṇam | ut-tamam || atūrtam | śravayat-patim / putram | dadāti | dāśuṣe ||5.25.5||
agniḥ | dadāti | sat-patim / sasāha | yaḥ | yudhā | nr̥-bhiḥ || agniḥ | atyam | raghu-syadam / jetāram | aparā-jitam ||5.25.6||
yat | vāhiṣṭham | tat | agnaye / br̥hat | arca | vibhāvaso iti vibhā-vaso || mahiṣī-iva | tvat | rayiḥ / tvat | vājāḥ | ut | īrate ||5.25.7||
tava | dyu-mantaḥ | arcayaḥ / grāvā-iva | ucyate | br̥hat || uto iti | te | tanyatuḥ | yathā / svānaḥ | arta | tmanā | divaḥ ||5.25.8||
eva | agnim | vasu-yavaḥ / sahasānam | vavandima || saḥ | naḥ | viśvāḥ | ati | dviṣaḥ / parṣat | nāvā-iva | su-kratuḥ ||5.25.9||

agne | pāvaka | rociṣā / mandrayā | deva | jihvayā || ā | devān | vakṣi | yakṣi | ca ||5.26.1||
tam | tvā | ghr̥tasno iti ghr̥ta-sno | īmahe / citrabhāno iti citra-bhāno | svaḥ-dr̥śam || devān | ā | vītaye | vaha ||5.26.2||
vīti-hotram | tvā | kave / dyu-mantam | sam | idhīmahi || agne | br̥hantam | adhvare ||5.26.3||
agne | viśve-bhiḥ | ā | gahi / devebhiḥ | havya-dātaye || hotāram | tvā | vr̥ṇīmahe ||5.26.4||
yajamānāya | sunvate / ā | agne | su-vīryam | vaha || devaiḥ | ā | satsi | barhiṣi ||5.26.5||
sam-idhānaḥ | sahasra-jit / agne | dharmāṇi | puṣyasi || devānām | dūtaḥ | ukthyaḥ ||5.26.6||
ni | agnim | jāta-vedasam / hotra-vāham | yaviṣṭhyam || dadhāta | devam | r̥tvijam ||5.26.7||
pra | yajñaḥ | etu | ānuṣak / adya | devavyacaḥ-tamaḥ || str̥ṇīta | barhiḥ | ā-sade ||5.26.8||
ā | idam | marutaḥ | aśvinā / mitraḥ | sīdantu | varuṇaḥ || devāsaḥ | sarvayā | viśā ||5.26.9||

anasvantā | sat-patiḥ | mamahe | me / gāvā | cetiṣṭhaḥ | asuraḥ | maghonaḥ || traivr̥ṣṇaḥ | agne | daśa-bhiḥ | sahasraiḥ / vaiśvānara | tri-aruṇaḥ | ciketa ||5.27.1||
yaḥ | me | śatā | ca | viṁśatim | ca | gonām / harī iti | ca | yuktā | su-dhurā | dadāti || vaiśvānara | su-stutaḥ | vavr̥dhānaḥ / agne | yaccha | tri-aruṇāya | śarma ||5.27.2||
eva | te | agne | su-matim | cakānaḥ / naviṣṭhāya | navamam | trasadasyuḥ || yaḥ | me | giraḥ | tuvi-jātasya | pūrvīḥ / yuktena | abhi | tri-aruṇaḥ | gr̥ṇāti ||5.27.3||
yaḥ | me | iti | pra-vocati / aśva-medhāya | sūraye || dadat | r̥cā | sanim | yate / dadat | medhām | r̥ta-yate ||5.27.4||
yasya | mā | paruṣāḥ | śatam / ut-harṣayanti | ukṣaṇaḥ || aśva-medhasya | dānāḥ / somāḥ-iva | tri-āśiraḥ ||5.27.5||
indrāgnī iti | śata-dāvni / aśva-medhe | su-vīryam || kṣatram | dhārayatam | br̥hat / divi | sūryam-iva | ajaram ||5.27.6||

sam-iddhaḥ | agniḥ | divi | śociḥ | aśret / pratyaṅ | uṣasam | urviyā | vi | bhāti || eti | prācī | viśva-vārā | namaḥ-bhiḥ / devān | īḷānā | haviṣā | ghr̥tācī ||5.28.1||
sam-idhyamānaḥ | amr̥tasya | rājasi / haviḥ | kr̥ṇvantam | sacase | svastaye || viśvam | saḥ | dhatte | draviṇam | yam | invasi / ātithyam | agne | ni | ca | dhatte | it | puraḥ ||5.28.2||
agne | śardha | mahate | saubhagāya / tava | dyumnāni | ut-tamāni | santu || sam | jāḥ-patyam | su-yamam | ā | kr̥ṇuṣva / śatru-yatām | abhi | tiṣṭha | mahāṁsi ||5.28.3||
sam-iddhasya | pra-mahasaḥ / agne | vande | tava | śriyam || vr̥ṣabhaḥ | dyumna-vān | asi / sam | adhvareṣu | idhyase ||5.28.4||
sam-iddhaḥ | agne | ā-huta / devān | yakṣi | su-adhvara || tvam | hi | havya-vāṭ | asi ||5.28.5||
ā | juhota | duvasyata / agnim | pra-yati | adhvare || vr̥ṇīdhvam | havya-vāhanam ||5.28.6||

trī | aryamā | manuṣaḥ | deva-tātā / trī | rocanā | divyā | dhārayanta || arcanti | tvā | marutaḥ | pūta-dakṣāḥ / tvam | eṣām | r̥ṣiḥ | indra | asi | dhīraḥ ||5.29.1||
anu | yat | īm | marutaḥ | mandasānam / ārcan | indram | papi-vāṁsam | sutasya || ā | adatta | vajram | abhi | yat | ahim | han / apaḥ | yahvīḥ | asr̥jat | sartavai | ūm̐ iti ||5.29.2||
uta | brahmāṇaḥ | marutaḥ | me | asya / indraḥ | somasya | su-sutasya | peyāḥ || tat | hi | havyam | manuṣe | gāḥ | avindat / ahan | ahim | papi-vān | indraḥ | asya ||5.29.3||
āt | rodasī iti | vi-taram | vi | skabhāyat / sam-vivyānaḥ | cit | bhiyase | mr̥gam | kariti kaḥ || jigartim | indraḥ | apa-jargurāṇaḥ / prati | śvasantam | ava | dānavam | hanniti han ||5.29.4||
adha | kratvā | magha-van | tubhyam | devāḥ / anu | viśve | adaduḥ | soma-peyam || yat | sūryasya | haritaḥ | patantīḥ / puraḥ | satīḥ | uparāḥ | etaśe | kariti kaḥ ||5.29.5||
nava | yat | asya | navatim | ca | bhogān / sākam | vajreṇa | magha-vā | vivr̥ścat || arcanti | indram | marutaḥ | sadha-sthe / traistubhena | vacasā | bādhata | dyām ||5.29.6||
sakhā | sakhye | apacat | tūyam | agniḥ / asya | kratvā | mahiṣā | trī | śatāni || trī | sākam | indraḥ | manuṣaḥ | sarāṁsi / sutam | pibat | vr̥tra-hatyāya | somam ||5.29.7||
trī | yat | śatā | mahiṣāṇām | aghaḥ | māḥ / trī | sarāṁsi | magha-vā | somyā | apāḥ || kāram | na | viśve | ahvanta | devāḥ / bharam | indrāya | yat | ahim | jaghāna ||5.29.8||
uśanā | yat | sahasyaiḥ | ayātam / gr̥ham | indra | jūjuvānebhiḥ | aśvaiḥ || vanvānaḥ | atra | sa-ratham | yayātha / kutsena | devaiḥ | avanoḥ | ha | śuṣṇam ||5.29.9||
pra | anyat | cakram | avr̥haḥ | sūryasya / kutsāya | anyat | varivaḥ | yātave | akarityakaḥ || anāsaḥ | dasyūn | amr̥ṇaḥ | vadhena / ni | duryoṇe | avr̥ṇak | mr̥dhra-vācaḥ ||5.29.10||
stomāsaḥ | tvā | gauri-vīteḥ | avardhan / arandhayaḥ | vaidathināya | piprum || ā | tvām | r̥jiśvā | sakhyāya | cakre / pacan | paktīḥ | apibaḥ | somam | asya ||5.29.11||
nava-gvāsaḥ | suta-somāsaḥ | indram / daśa-gvāsaḥ | abhi | arcanti | arkaiḥ || gavyam | cit | ūrvam | apidhāna-vantam / tam | cit | naraḥ | śaśamānāḥ | apa | vran ||5.29.12||
katho iti | nu | te | pari | carāṇi | vidvān / vīryā | magha-van | yā | cakartha || yā | co iti | nu | navyā | kr̥ṇavaḥ | śaviṣṭha / pra | it | ūm̐ iti | tā | te | vidatheṣu | bravāma ||5.29.13||
etā | viśvā | cakr̥-vān | indra | bhūri / apari-itaḥ | januṣā | vīryeṇa || yā | cit | nu | vajrin | kr̥ṇavaḥ | dadhr̥ṣvān / na | te | vartā | taviṣyāḥ | asti | tasyāḥ ||5.29.14||
indra | brahma | kriyamāṇā | juṣasva / yā | te | śaviṣṭha | navyāḥ | akarma || vastrā-iva | bhadrā | su-kr̥tā | vasu-yuḥ / ratham | na | dhīraḥ | su-apāḥ | atakṣam ||5.29.15||

kva | syaḥ | vīraḥ | kaḥ | apaśyat | indram / sukha-ratham | īyamānam | hari-bhyām || yaḥ | rāyā | vajrī | suta-somam | icchan / tat | okaḥ | gantā | puru-hūtaḥ | ūtī ||5.30.1||
ava | acacakṣam | padam | asya | sasvaḥ / ugram | ni-dhātuḥ | anu | āyam | icchan || apr̥ccham | anyān | uta | te | me | āhuḥ / indram | naraḥ | bubudhānāḥ | aśema ||5.30.2||
pra | nu | vayam | sute | yā | te | kr̥tāni / indra | bravāma | yāni | naḥ | jujoṣaḥ || vedat | avidvān | śr̥ṇavat | ca | vidvān / vahate | ayam | magha-vā | sarva-senaḥ ||5.30.3||
sthiram | manaḥ | cakr̥ṣe | jātaḥ | indra / veṣi | it | ekaḥ | yudhaye | bhūyasaḥ | cit || aśmānam | cit | śavasā | didyutaḥ | vi / vidaḥ | gavām | ūrvam | usriyāṇām ||5.30.4||
paraḥ | yat | tvam | paramaḥ | ā-janiṣṭhāḥ / parā-vati | śrutyam | nāma | bibhrat || ataḥ | cit | indrāt | abhayanta | devāḥ / viśvāḥ | apaḥ | ajayat | dāsa-patnīḥ ||5.30.5||
tubhya | it | ete | marutaḥ | su-śevāḥ / arcanti | arkam | sunvanti | andhaḥ || ahim | ohānam | apaḥ | ā-śayānam / pra | māyābhiḥ | māyinam | sakṣat | indraḥ ||5.30.6||
vi | su | mr̥dhaḥ | januṣā | dānam | invan / ahan | gavā | magha-van | sam-cakānaḥ || atra | dāsasya | namuceḥ | śiraḥ | yat / avartayaḥ | manave | gātum | icchan ||5.30.7||
yujam | hi | mām | akr̥thāḥ | āt | it | indra / śiraḥ | dāsasya | namuceḥ | mathāyan || aśmānam | cit | svaryam | vartamānam / pra | cakriyā-iva | rodasī iti | marut-bhyaḥ ||5.30.8||
striyaḥ | hi | dāsaḥ | āyudhāni | cakre / kim | mā | karan | abalāḥ | asya | senāḥ || antaḥ | hi | akhyat | ubhe iti | asya | dhene iti / atha | upa | pra | ait | yudhaye | dasyum | indraḥ ||5.30.9||
sam | atra | gāvaḥ | abhitaḥ | anavanta / iha-iha | vatsaiḥ | vi-yutāḥ | yat | āsan || sam | tāḥ | indraḥ | asr̥jat | asya | śākaiḥ / yat | īm | somāsaḥ | su-sutāḥ | amandan ||5.30.10||
yat | īm | somāḥ | babhru-dhūtāḥ | amandan / aroravīt | vr̥ṣabhaḥ | sādaneṣu || puram-daraḥ | papi-vān | indraḥ | asya / punaḥ | gavām | adadāt | usriyāṇām ||5.30.11||
bhadram | idam | ruśamāḥ | agne | akran / gavām | catvāri | dadataḥ | sahasrā || r̥ṇam-cayasya | pra-yatā | maghāni / prati | agrabhīṣma | nr̥-tamasya | nr̥ṇām ||5.30.12||
su-peśasam | mā | ava | sr̥janti | astam / gavām | sahasraiḥ | ruśamāsaḥ | agne || tīvrāḥ | indram | amamanduḥ | sutāsaḥ / aktoḥ | vi-uṣṭau | pari-takmyāyāḥ ||5.30.13||
aucchat | sā | rātrī | pari-takmyā | yā / r̥ṇam-caye | rājani | ruśamānām || atyaḥ | na | vājī | raghuḥ | ajyamānaḥ / babhruḥ | catvāri | asanat | sahasrā ||5.30.14||
catuḥ-sahasram | gavyasya | paśvaḥ / prati | agrabhīṣma | ruśameṣu | agne || gharmaḥ | cit | taptaḥ | pra-vr̥je | yaḥ | āsīt / ayasmayaḥ | tam | ūm̐ iti | ādāma | viprāḥ ||5.30.15||

indraḥ | rathāya | pra-vatam | kr̥ṇoti / yam | adhi-asthāt | magha-vā | vāja-yantam || yūthā-iva | paśvaḥ | vi | unoti | gopāḥ / ariṣṭaḥ | yāti | prathamaḥ | sisāsan ||5.31.1||
ā | pra | drava | hari-vaḥ | mā | vi | venaḥ / piśaṅga-rāte | abhi | naḥ | sacasva || nahi | tvat | indra | vasyaḥ | anyat | asti / amenān | cit | jani-vataḥ | cakartha ||5.31.2||
ut | yat | sahaḥ | sahasaḥ | ā | ajaniṣṭa / dediṣṭe | indraḥ | indriyāṇi | viśvā || pra | acodayat | su-dughāḥ | vavre | antaḥ / vi | jyotiṣā | sam-vavr̥tvat | tamaḥ | avarityavaḥ ||5.31.3||
anavaḥ | te | ratham | aśvāya | takṣan / tvaṣṭā | vajram | puru-hūta | dyu-mantam || brahmāṇaḥ | indram | mahayantaḥ | arkaiḥ / avardhayan | ahaye | hantavai | ūm̐ iti ||5.31.4||
vr̥ṣṇe | yat | te | vr̥ṣaṇaḥ | arkam | arcān / indra | grāvāṇaḥ | aditiḥ | sa-joṣāḥ || anaśvāsaḥ | ye | pavayaḥ | arathāḥ / indra-iṣitāḥ | abhi | avartanta | dasyūn ||5.31.5||
pra | te | pūrvāṇi | karaṇāni | vocam / pra | nūtanā | magha-van | yā | cakartha || śakti-vaḥ | yat | vi-bharāḥ | rodasī iti | ubhe iti / jayan | apaḥ | manave | dānu-citrāḥ ||5.31.6||
tat | it | nu | te | karaṇam | dasma | vipra / ahim | yat | ghnan | ojaḥ | atra | amimīthāḥ || śuṣṇasya | cit | pari | māyāḥ | agr̥bhṇāḥ / pra-pitvam | yan | apa | dasyūn | asedhaḥ ||5.31.7||
tvam | apaḥ | yadave | turvaśāya / aramayaḥ | su-dughāḥ | pāraḥ | indra || ugram | ayātam | avahaḥ | ha | kutsam / sam | ha | yat | vām | uśanā | aranta | devāḥ ||5.31.8||
indrākutsā | vahamānā | rathena / ā | vām | atyāḥ | api | karṇe | vahantu || niḥ | sīm | at-bhyaḥ | dhamathaḥ | niḥ | sadha-sthāt / maghonaḥ | hr̥daḥ | varathaḥ | tamāṁsi ||5.31.9||
vātasya | yuktān | su-yujaḥ | cit | aśvān / kaviḥ | cit | eṣaḥ | ajagan | avasyuḥ || viśve | te | atra | marutaḥ | sakhāyaḥ / indra | brahmāṇi | taviṣīm | avardhan ||5.31.10||
sūraḥ | cit | ratham | pari-takmyāyām / pūrvam | karat | uparam | jūju-vāṁsam || bharat | cakram | etaśaḥ | sam | riṇāti / puraḥ | dadhat | saniṣyati | kratum | naḥ ||5.31.11||
ā | ayam | janāḥ | abhi-cakṣe | jagāma / indraḥ | sakhāyam | suta-somam | icchan || vadan | grāvā | ava | vedim | bhriyāte / yasya | jīram | adhvaryavaḥ | caranti ||5.31.12||
ye | cākananta | cākananta | nu | te / martāḥ | amr̥ta | mo iti | te | aṁhaḥ | ā | aran || vavandhi | yajyūn | uta | teṣu | dhehi / ojaḥ | janeṣu | yeṣu | te | syāma ||5.31.13||

adardaḥ | utsam | asr̥jaḥ | vi | khāni / tvam | arṇavān | badbadhānān | aramṇāḥ || mahāntam | indra | parvatam | vi | yat | variti vaḥ / sr̥jaḥ | vi | dhārāḥ | ava | dānavam | hanniti han ||5.32.1||
tvam | utsān | r̥tu-bhiḥ | badbadhānān / araṁhaḥ | ūdhaḥ | parvatasya | vajrin || ahim | cit | ugra | pra-yutam | śayānam / jaghanvān | indra | taviṣīm | adhatthāḥ ||5.32.2||
tyasya | cit | mahataḥ | niḥ | mr̥gasya / vadhaḥ | jaghāna | taviṣībhiḥ | indraḥ || yaḥ | ekaḥ | it | apratiḥ | manyamānaḥ / āt | asmāt | anyaḥ | ajaniṣṭa | tavyān ||5.32.3||
tyam | cit | eṣām | svadhayā | madantam / mihaḥ | napātam | su-vr̥dham | tamaḥ-gām || vr̥ṣa-prabharmā | dānavasya | bhāmam / vajreṇa | vajrī | ni | jaghāna | śuṣṇam ||5.32.4||
tyam | cit | asya | kratu-bhiḥ | ni-sattam / amarmaṇaḥ | vidat | it | asya | marma || yat | īm | su-kṣatra | pra-bhr̥tā | madasya / yuyutsantam | tamasi | harmye | dhāḥ ||5.32.5||
tyam | cit | itthā | katpayam | śayānam / asūrye | tamasi | vavr̥dhānam || tam | cit | mandānaḥ | vr̥ṣabhaḥ | sutasya / uccaiḥ | indraḥ | apa-gūrya | jaghāna ||5.32.6||
ut | yat | indraḥ | mahate | dānavāya / vadhaḥ | yamiṣṭa | sahaḥ | aprati-itam || yat | īm | vajrasya | pra-bhr̥tau | dadābha / viśvasya | jantoḥ | adhamam | cakāra ||5.32.7||
tyam | cit | arṇam | madhu-pam | śayānam / asinvam | vavram | mahi | ādat | ugraḥ || apādam | atram | mahatā | vadhena / ni | duryoṇe | avr̥ṇak | mr̥dhra-vācam ||5.32.8||
kaḥ | asya | śuṣmam | taviṣīm | varāte / ekaḥ | dhanā | bharate | aprati-itaḥ || ime iti | cit | asya | jrayasaḥ | nu | devī iti / indrasya | ojasaḥ | bhiyasā | jihāte iti ||5.32.9||
ni | asmai | devī | sva-dhitiḥ | jihīte / indrāya | gātuḥ | uśatī-iva | yeme || sam | yat | ojaḥ | yuvate | viśvam | ābhiḥ / anu | svadhā-vne | kṣitayaḥ | namanta ||5.32.10||
ekam | nu | tvā | sat-patim | pāñca-janyam / jātam | śr̥ṇomi | yaśasam | janeṣu || tam | me | jagr̥bhre | ā-śasaḥ | naviṣṭham / doṣā | vastoḥ | havamānāsaḥ | indram ||5.32.11||
eva | hi | tvām | r̥tu-thā | yātayantam / maghā | viprebhyaḥ | dadatam | śr̥ṇomi || kim | te | brahmāṇaḥ | gr̥hate | sakhāyaḥ / ye | tvā-yā | ni-dadhuḥ | kāmam | indra ||5.32.12||

mahi | mahe | tavase | dīdhye | nr̥̄n / indrāya | itthā | tavase | atavyān || yaḥ | asmai | su-matim | vāja-sātau / stutaḥ | jane | sa-maryaḥ | ciketa ||5.33.1||
saḥ | tvam | naḥ | indra | dhiyasānaḥ | arkaiḥ / harīṇām | vr̥ṣan | yoktram | aśreḥ || yāḥ | itthā | magha-van | anu | joṣam / vakṣaḥ | abhi | pra | aryaḥ | sakṣi | janān ||5.33.2||
na | te | te | indra | abhi | asmat | r̥ṣva / ayuktāsaḥ | abrahmatā | yat | asan || tiṣṭha | ratham | adhi | tam | vajra-hasta / ā | raśmim | deva | yamase | su-aśvaḥ ||5.33.3||
puru | yat | te | indra | santi | ukthā / gave | cakartha | urvarāsu | yudhyan || tatakṣe | sūryāya | cit | okasi | sve / vr̥ṣā | samat-su | dāsasya | nāma | cit ||5.33.4||
vayam | te | te | indra | ye | ca | naraḥ / śardhaḥ | jajñānāḥ | yātāḥ | ca | rathāḥ || ā | asmān | jagamyāt | ahi-śuṣma | satvā / bhagaḥ | na | havyaḥ | pra-bhr̥theṣu | cāruḥ ||5.33.5||
papr̥kṣeṇyam | indra | tve iti | hi | ojaḥ / nr̥mṇāni | ca | nr̥tamānaḥ | amartaḥ || saḥ | naḥ | enīm | vasavānaḥ | rayim | dāḥ / pra | aryaḥ | stuṣe | tuvi-maghasya | dānam ||5.33.6||
eva | naḥ | indra | ūti-bhiḥ | ava / pāhi | gr̥ṇataḥ | śūra | kārūn || uta | tvacam | dadataḥ | vāja-sātau / piprīhi | madhvaḥ | su-sutasya | cāroḥ ||5.33.7||
uta | tye | mā | pauru-kutsyasya | sūreḥ / trasadasyoḥ | hiraṇinaḥ | rarāṇāḥ || vahantu | mā | daśa | śyetāsaḥ | asya / gairi-kṣitasya | kratu-bhiḥ | nu | saśce ||5.33.8||
uta | tye | mā | māruta-aśvasya | śoṇāḥ / kratvā-maghāsaḥ | vidathasya | rātau || sahasrā | me | cyavatānaḥ | dadānaḥ / ānūkam | aryaḥ | vapuṣe | na | ārcat ||5.33.9||
uta | tye | mā | dhvanyasya | juṣṭāḥ / lakṣmaṇyasya | su-rucaḥ | yatānāḥ || mahnā | rāyaḥ | sam-varaṇasya | r̥ṣeḥ / vrajam | na | gāvaḥ | pra-yatāḥ | api | gman ||5.33.10||

ajāta-śatrum | ajarā | svaḥ-vatī / anu | svadhā | amitā | dasmam | īyate || sunotana | pacata | brahma-vāhase / puru-stutāya | pra-taram | dadhātana ||5.34.1||
ā | yaḥ | somena | jaṭharam | apiprata / amandata | magha-vā | madhvaḥ | andhasaḥ || yat | īm | mr̥gāya | hantave | mahā-vadhaḥ / sahasra-bhr̥ṣṭim | uśanā | vadham | yamat ||5.34.2||
yaḥ | asmai | ghraṁse | uta | vā | yaḥ | ūdhani / somam | sunoti | bhavati | dyu-mān | aha || apa-apa | śakraḥ | tatanuṣṭim | ūhati / tanū-śubhram | magha-vā | yaḥ | kava-sakhaḥ ||5.34.3||
yasya | avadhīt | pitaram | yasya | mātaram / yasya | śakraḥ | bhrātaram | na | ataḥ | īṣate || veti | it | ūm̐ iti | asya | pra-yatā | yatam-karaḥ / na | kilbiṣāt | īṣate | vasvaḥ | ā-karaḥ ||5.34.4||
na | pañca-bhiḥ | daśa-bhiḥ | vaṣṭi | ā-rabham / na | asunvatā | sacate | puṣyatā | cana || jināti | vā | it | amuyā | hanti | vā | dhuniḥ / ā | deva-yum | bhajati | go-mati | vraje ||5.34.5||
vi-tvakṣaṇaḥ | sam-r̥tau | cakram-āsajaḥ / asunvataḥ | viṣuṇaḥ | sunvataḥ | vr̥dhaḥ || indraḥ | viśvasya | damitā | vi-bhīṣaṇaḥ / yathā-vaśam | nayati | dāsam | āryaḥ ||5.34.6||
sam | īm | paṇeḥ | ajati | bhojanam | muṣe / vi | dāśuṣe | bhajati | sūnaram | vasu || duḥ-ge | cana | dhriyate | viśvaḥ | ā | puru / janaḥ | yaḥ | asya | taviṣīm | acukrudhat ||5.34.7||
sam | yat | janau | su-dhanau | viśva-śardhasau / avet | indraḥ | magha-vā | goṣu | śubhriṣu || yujam | hi | anyam | akr̥ta | pra-vepanī / ut | īm | gavyam | sr̥jate | satva-bhiḥ | dhuniḥ ||5.34.8||
sahasra-sām | āgni-veśim | gr̥ṇīṣe / śatrim | agne | upa-mām | ketum | aryaḥ || tasmai | āpaḥ | sam-yataḥ | pīpayanta / tasmin | kṣatram | ama-vat | tveṣam | astu ||5.34.9||

yaḥ | te | sādhiṣṭhaḥ | avase / indra | kratuḥ | tam | ā | bhara || asmabhyam | carṣaṇi-saham / sasnim | vājeṣu | dustaram ||5.35.1||
yat | indra | te | catasraḥ / yat | śūra | santi | tisraḥ || yat | vā | pañca | kṣitīnām / avaḥ | tat | su | naḥ | ā | bhara ||5.35.2||
ā | te | avaḥ | vareṇyam / vr̥ṣan-tamasya | hūmahe || vr̥ṣa-jūtiḥ | hi | jajñiṣe / ā-bhūbhiḥ | indra | turvaṇiḥ ||5.35.3||
vr̥ṣā | hi | asi | rādhase / jajñiṣe | vr̥ṣṇi | te | śavaḥ || sva-kṣatram | te | dhr̥ṣat | manaḥ / satrā-ham | indra | pauṁsyam ||5.35.4||
tvam | tam | indra | martyam / amitra-yantam | adri-vaḥ || sarva-rathā | śatakrato iti śata-krato / ni | yāhi | śavasaḥ | pate ||5.35.5||
tvām | it | vr̥trahan-tama / janāsaḥ | vr̥kta-barhiṣaḥ || ugram | pūrvīṣu | pūrvyam / havante | vāja-sātaye ||5.35.6||
asmākam | indra | dustaram / puraḥ-yāvānam | ājiṣu || sa-yāvānam | dhane-dhane / vāja-yantam | ava | ratham ||5.35.7||
asmākam | indra | ā | ihi | naḥ / ratham | ava | puram-dhyā || vayam | śaviṣṭha | vāryam / divi | śravaḥ | dadhīmahi / divi | stomam | manāmahe ||5.35.8||

saḥ | ā | gamat | indraḥ | yaḥ | vasūnām / ciketat | dātum | dāmanaḥ | rayīṇām || dhanva-caraḥ | na | vaṁsagaḥ | tr̥ṣāṇaḥ / cakamānaḥ | pibatu | dugdham | aṁśum ||5.36.1||
ā | te | hanū iti | hari-vaḥ | śūra | śipre iti / ruhat | somaḥ | na | parvatasya | pr̥ṣṭhe || anu | tvā | rājan | arvataḥ | na | hinvan / gīḥ-bhiḥ | madema | puru-hūta | viśve ||5.36.2||
cakram | na | vr̥ttam | puru-hūta | vepate / manaḥ | bhiyā | me | amateḥ | it | adri-vaḥ || rathāt | adhi | tvā | jaritā | sadā-vr̥dha / kuvit | nu | stoṣat | magha-van | puru-vasuḥ ||5.36.3||
eṣaḥ | grāvā-iva | jaritā | te | indra / iyarti | vācam | br̥hat | āśuṣāṇaḥ || pra | savyena | magha-van | yaṁsi | rāyaḥ / pra | dakṣiṇit | hari-vaḥ | mā | vi | venaḥ ||5.36.4||
vr̥ṣā | tvā | vr̥ṣaṇam | vardhatu | dyauḥ / vr̥ṣā | vr̥ṣa-bhyām | vahase | hari-bhyām || saḥ | naḥ | vr̥ṣā | vr̥ṣa-rathaḥ | su-śipra / vr̥ṣakrato iti vr̥ṣa-krato | vr̥ṣā | vajrin | bhare | dhāḥ ||5.36.5||
yaḥ | rohitau | vājinau | vājinī-vān / tri-bhiḥ | śataiḥ | sacamānau | adiṣṭa || yūne | sam | asmai | kṣitayaḥ | namantām / śruta-rathāya | marutaḥ | duvaḥ-yā ||5.36.6||

sam | bhānunā | yatate | sūryasya / ā-juhvānaḥ | ghr̥ta-pr̥ṣṭhaḥ | su-añcāḥ || tasmai | amr̥dhrāḥ | uṣasaḥ | vi | ucchān / yaḥ | indrāya | sunavāma | iti | āha ||5.37.1||
samiddha-agniḥ | vanavat | stīrṇa-barhiḥ / yukta-grāvā | suta-somaḥ | jarāte || grāvāṇaḥ | yasya | iṣiram | vadanti / ayat | adhvaryuḥ | haviṣā | ava | sindhum ||5.37.2||
vadhūḥ | iyam | patim | icchantī | eti / yaḥ | īm | vahāte | mahiṣīm | iṣirām || ā | asya | śravasyāt | rathaḥ | ā | ca | ghoṣāt / puru | sahasrā | pari | vartayāte ||5.37.3||
na | saḥ | rājā | vyathate | yasmin | indraḥ / tīvram | somam | pibati | go-sakhāyam || ā | satvanaiḥ | ajati | hanti | vr̥tram / kṣeti | kṣitīḥ | su-bhagaḥ | nāma | puṣyan ||5.37.4||
puṣyāt | kṣeme | abhi | yoge | bhavāti / ubhe iti | vr̥tau | saṁyatī iti sam-yatī | sam | jayāti || priyaḥ | sūrye | priyaḥ | agnā | bhavāti / yaḥ | indrāya | suta-somaḥ | dadāśat ||5.37.5||

uroḥ | te | indra | rādhasaḥ / vi-bhvī | rātiḥ | śatakrato iti śata-krato || adha | naḥ | viśva-carṣaṇe / dyumnā | su-kṣatra | maṁhaya ||5.38.1||
yat | īm | indra | śravāyyam / iṣam | śaviṣṭha | dadhiṣe || paprathe | dīrghaśrut-tamam / hiraṇya-varṇa | dustaram ||5.38.2||
śuṣmāsaḥ | ye | te | adri-vaḥ / mehanā | keta-sāpaḥ || ubhā | devau | abhiṣṭaye / divaḥ | ca | gmaḥ | ca | rājathaḥ ||5.38.3||
uto iti | naḥ | asya | kasya | cit / dakṣasya | tava | vr̥tra-han || asmabhyam | nr̥mṇam | ā | bhara / asmabhyam | nr̥-manasyase ||5.38.4||
nu | te | ābhiḥ | abhiṣṭi-bhiḥ / tava | śarman | śatakrato iti śata-krato || indra | syāma | su-gopāḥ / śūra | syāma | su-gopāḥ ||5.38.5||

yat | indra | citra | mehanā / asti | tvā-dātam | adri-vaḥ || rādhaḥ | tat | naḥ | vidadvaso iti vidat-vaso / ubhayāhasti | ā | bhara ||5.39.1||
yat | manyase | vareṇyam / indra | dyukṣam | tat | ā | bhara || vidyāma | tasya | te | vayam / akūpārasya | dāvane ||5.39.2||
yat | te | ditsu | pra-rādhyam / manaḥ | asti | śrutam | br̥hat || tena | dr̥ḷhā | cit | adri-vaḥ / ā | vājam | darṣi | sātaye ||5.39.3||
maṁhiṣṭham | vaḥ | maghonām / rājānam | carṣaṇīnām || indram | upa | pra-śastaye / pūrvībhiḥ | jujuṣe | giraḥ ||5.39.4||
asmai | it | kāvyam | vacaḥ / uktham | indrāya | śaṁsyam || tasmai | ūm̐ iti | brahma-vāhase / giraḥ | vardhanti | atrayaḥ / giraḥ | śumbhanti | atrayaḥ ||5.39.5||

ā | yāhi | adri-bhiḥ | sutam / somam | soma-pate | piba || vr̥ṣan | indra | vr̥ṣa-bhiḥ | vr̥trahan-tama ||5.40.1||
vr̥ṣā | grāvā | vr̥ṣā | madaḥ / vr̥ṣā | somaḥ | ayam | sutaḥ || vr̥ṣan | indra | vr̥ṣa-bhiḥ | vr̥trahan-tama ||5.40.2||
vr̥ṣā | tvā | vr̥ṣaṇam | huve / vajrin | citrābhiḥ | ūti-bhiḥ || vr̥ṣan | indra | vr̥ṣa-bhiḥ | vr̥trahan-tama ||5.40.3||
r̥jīṣī | vajrī | vr̥ṣabhaḥ | turāṣāṭ / śuṣmī | rājā | vr̥tra-hā | soma-pāvā || yuktvā | hari-bhyām | upa | yāsat | arvāṅ / mādhyandine | savane | matsat | indraḥ ||5.40.4||
yat | tvā | sūrya | svaḥ-bhānuḥ / tamasā | avidhyat | āsuraḥ || akṣetra-vit | yathā | mugdhaḥ / bhuvanāni | adīdhayuḥ ||5.40.5||
svaḥ-bhānoḥ | adha | yat | indra | māyāḥ / avaḥ | divaḥ | vartamānāḥ | ava-ahan || gūḷham | sūryam | tamasā | apa-vratena / turīyeṇa | brahmaṇā | avindat | atriḥ ||5.40.6||
mā | mām | imam | tava | santam | atre / irasyā | drugdhaḥ | bhiyasā | ni | gārīt || tvam | mitraḥ | asi | satya-rādhāḥ / tau | mā | iha | avatam | varuṇaḥ | ca | rājā ||5.40.7||
grāvṇaḥ | brahmā | yuyujānaḥ | saparyan / kīriṇā | devān | namasā | upa-śikṣan || atriḥ | sūryasya | divi | cakṣuḥ | ā | adhāt / svaḥ-bhānoḥ | apa | māyāḥ | aghukṣat ||5.40.8||
yam | vai | sūryam | svaḥ-bhānuḥ / tamasā | avidhyat | āsuraḥ || atrayaḥ | tam | anu | avindan / nahi | anye | aśaknuvan ||5.40.9||

kaḥ | nu | vām | mitrāvaruṇau | r̥ta-yan / divaḥ | vā | mahaḥ | pārthivasya | vā | de || r̥tasya | vā | sadasi | trāsīthām | naḥ / yajña-yate | vā | paśu-saḥ | na | vājān ||5.41.1||
te | naḥ | mitraḥ | varuṇaḥ | aryamā | āyuḥ / indraḥ | r̥bhukṣāḥ | marutaḥ | juṣanta || namaḥ-bhiḥ | vā | ye | dadhate | su-vr̥ktim / stomam | rudrāya | mīḷhuṣe | sa-joṣāḥ ||5.41.2||
ā | vām | yeṣṭhā | aśvinā | huvadhyai / vātasya | patman | rathyasya | puṣṭau || uta | vā | divaḥ | asurāya | manma / pra | andhāṁsi-iva | yajyave | bharadhvam ||5.41.3||
pra | sakṣaṇaḥ | divyaḥ | kaṇva-hotā / tritaḥ | divaḥ | sa-joṣāḥ | vātaḥ | agniḥ || pūṣā | bhagaḥ | pra-bhr̥the | viśva-bhojāḥ / ājim | na | jagmuḥ | āśvaśva-tamāḥ ||5.41.4||
pra | vaḥ | rayim | yukta-aśvam | bharadhvam / rāyaḥ | eṣe | avase | dadhīta | dhīḥ || su-śevaḥ | evaiḥ | auśijasya | hotā / ye | vaḥ | evāḥ | marutaḥ | turāṇām ||5.41.5||
pra | vaḥ | vāyum | ratha-yujam | kr̥ṇudhvam / pra | devam | vipram | panitāram | arkaiḥ || iṣudhyavaḥ | r̥ta-sāpaḥ | puram-dhīḥ / vasvīḥ | naḥ | atra | patnīḥ | ā | dhiye | dhuriti dhuḥ ||5.41.6||
upa | vaḥ | eṣe | vandyebhiḥ | śūṣaiḥ / pra | yahvī iti | divaḥ | citayat-bhiḥ | arkaiḥ || uṣasānaktā | viduṣī iveti viduṣī-iva | viśvam / ā | ha | vahataḥ | martyāya | yajñam ||5.41.7||
abhi | vaḥ | arce | poṣyā-vataḥ | nr̥̄n / vāstoḥ | patim | tvaṣṭāram | rarāṇaḥ || dhanyā | sa-joṣāḥ | dhiṣaṇā | namaḥ-bhiḥ / vanaspatīn | oṣadhīḥ | rāyaḥ | eṣe ||5.41.8||
tuje | naḥ | tane | parvatāḥ | santu / sva-etavaḥ | ye | vasavaḥ | na | vīrāḥ || panitaḥ | āptyaḥ | yajataḥ | sadā | naḥ / vardhāt | naḥ | śaṁsam | naryaḥ | abhiṣṭau ||5.41.9||
vr̥ṣṇaḥ | astoṣi | bhūmyasya | garbham / tritaḥ | napātam | apām | su-vr̥kti || gr̥ṇīte | agniḥ | etari | na | śūṣaiḥ / śociḥ-keśaḥ | ni | riṇāti | vanā ||5.41.10||
kathā | mahe | rudriyāya | bravāma / kat | rāye | cikituṣe | bhagāya || āpaḥ | oṣadhīḥ | uta | naḥ | avantu / dyauḥ | vanā | girayaḥ | vr̥kṣa-keśāḥ ||5.41.11||
śr̥ṇotu | naḥ | ūrjām | patiḥ | giraḥ | saḥ / nabhaḥ | tarīyān | iṣiraḥ | pari-jmā || śr̥ṇvantu | āpaḥ | puraḥ | na | śubhrāḥ / pari | srucaḥ | babr̥hāṇasya | adreḥ ||5.41.12||
vida | cit | nu | mahāntaḥ | ye | vaḥ | evāḥ / bravāma | dasmāḥ | vāryam | dadhānāḥ || vayaḥ | cana | su-bhvaḥ | ā | ava | yanti / kṣubhā | martam | anu-yatam | vadha-snaiḥ ||5.41.13||
ā | daivyāni | pārthivāni | janma / apaḥ | ca | accha | su-makhāya | vocam || vardhantām | dyāvaḥ | giraḥ | candra-agrāḥ / udā | vardhantām | abhi-sātāḥ | arṇāḥ ||5.41.14||
pade-pade | me | jarimā | ni | dhāyi / varūtrī | vā | śakrā | yā | pāyu-bhiḥ | ca || sisaktu | mātā | mahī | rasā | naḥ / smat | sūri-bhiḥ | r̥ju-hastā | r̥ju-vaniḥ ||5.41.15||
kathā | dāśema | namasā | su-dānūn / eva-yā | marutaḥ | accha-uktau / pra-śravasaḥ | marutaḥ | accha-uktau || mā | naḥ | ahiḥ | budhnyaḥ | riṣe | dhāt / asmākam | bhūt | upamāti-vaniḥ ||5.41.16||
iti | cit | nu | pra-jāyai | paśu-matyai / devāsaḥ | vanate | martyaḥ | vaḥ / ā | devāsaḥ | vanate | martyaḥ | vaḥ || atra | śivām | tanvaḥ | dhāsim | asyāḥ / jarām | cit | me | niḥ-r̥tiḥ | jagrasīta ||5.41.17||
tām | vaḥ | devāḥ | su-matim | ūrjayantīm / iṣam | aśyāma | vasavaḥ | śasā | goḥ || sā | naḥ | su-dānuḥ | mr̥ḷayantī | devī / prati | dravantī | suvitāya | gamyāḥ ||5.41.18||
abhi | naḥ | iḷā | yūthasya | mātā / smat | nadībhiḥ | urvaśī | vā | gr̥ṇātu || urvaśī | vā | br̥hat-divā | gr̥ṇānā / abhi-ūrṇvānā | pra-bhr̥thasya | āyoḥ ||5.41.19||
sisaktu | naḥ | ūrjavyasya | puṣṭeḥ ||5.41.20||

pra | śam-tamā | varuṇam | dīdhitī | gīḥ / mitram | bhagam | aditim | nūnam | aśyāḥ || pr̥ṣat-yoniḥ | pañca-hotā | śr̥ṇotu / atūrta-panthāḥ | asuraḥ | mayaḥ-bhuḥ ||5.42.1||
prati | me | stomam | aditiḥ | jagr̥bhyāt / sūnum | na | mātā | hr̥dyam | su-śevam || brahma | priyam | deva-hitam | yat | asti / aham | mitre | varuṇe | yat | mayaḥ-bhuḥ ||5.42.2||
ut | īraya | kavi-tamam | kavīnām / unatta | enam | abhi | madhvā | ghr̥tena || saḥ | naḥ | vasūni | pra-yatā | hitāni / candrāṇi | devaḥ | savitā | suvāti ||5.42.3||
sam | indra | naḥ | manasā | neṣi | gobhiḥ / sam | sūri-bhiḥ | hari-vaḥ | sam | svasti || sam | brahmaṇā | deva-hitam | yat | asti / sam | devānām | su-matyā | yajñiyānām ||5.42.4||
devaḥ | bhagaḥ | savitā | rāyaḥ | aṁśaḥ / indraḥ | vr̥trasya | sam-jitaḥ | dhanānām || r̥bhukṣāḥ | vājaḥ | uta | vā | puram-dhiḥ / avantu | naḥ | amr̥tāsaḥ | turāsaḥ ||5.42.5||
marutvataḥ | aprati-itasya | jiṣṇoḥ / ajūryataḥ | pra | bravāma | kr̥tāni || na | te | pūrve | magha-van | na | aparāsaḥ / na | vīryam | nūtanaḥ | kaḥ | cana | āpa ||5.42.6||
upa | stuhi | prathamam | ratna-dheyam / br̥haspatim | sanitāram | dhanānām || yaḥ | śaṁsate | stuvate | śam-bhaviṣṭhaḥ / puru-vasuḥ | ā-gamat | johuvānam ||5.42.7||
tava | ūti-bhiḥ | sacamānāḥ | ariṣṭāḥ / br̥haspate | magha-vānaḥ | su-vīrāḥ || ye | aśva-dāḥ | uta | vā | santi | go-dāḥ / ye | vastra-dāḥ | su-bhagāḥ | teṣu | rāyaḥ ||5.42.8||
vi-sarmāṇam | kr̥ṇuhi | vittam | eṣām / ye | bhuñjate | apr̥ṇantaḥ | naḥ | ukthaiḥ || apa-vratān | pra-save | vavr̥dhānān / brahma-dviṣaḥ | sūryāt | yavayasva ||5.42.9||
yaḥ | ohate | rakṣasaḥ | deva-vītau / acakrebhiḥ | tam | marutaḥ | ni | yāta || yaḥ | vaḥ | śamīm | śaśamānasya | nindāt / tucchyān | kāmān | karate | sisvidānaḥ ||5.42.10||
tam | ūm̐ iti | stuhi | yaḥ | su-iṣuḥ | su-dhanvā / yaḥ | viśvasya | kṣayati | bheṣajasya || yakṣva | mahe | saumanasāya | rudram / namaḥ-bhiḥ | devam | asuram | duvasya ||5.42.11||
damūnasaḥ | apasaḥ | ye | su-hastāḥ / vr̥ṣṇaḥ | patnīḥ | nadyaḥ | vibhva-taṣṭāḥ || sarasvatī | br̥hat-divā | uta | rākā / daśasyantīḥ | varivasyantu | śubhrāḥ ||5.42.12||
pra | su | mahe | su-śaraṇāya | medhām / giram | bhare | navyasīm | jāyamānām || yaḥ | āhanāḥ | duhituḥ | vakṣaṇāsu / rūpā | minānaḥ | akr̥ṇot | idam | naḥ ||5.42.13||
pra | su-stutiḥ | stanayantam | ruvantam / iḷaḥ | patim | jaritaḥ | nūnam | aśyāḥ || yaḥ | abdi-mān | udani-mān | iyarti / pra | vi-dyutā | rodasī iti | ukṣamāṇaḥ ||5.42.14||
eṣaḥ | stomaḥ | mārutam | śardhaḥ | accha / rudrasya | sūnūn | yuvanyūn | ut | aśyāḥ || kāmaḥ | rāye | havate | mā | svasti / upa | stuhi | pr̥ṣat-aśvān | ayāsaḥ ||5.42.15||
pra | eṣaḥ | stomaḥ | pr̥thivīm | antarikṣam / vanaspatīn | oṣadhīḥ | rāye | aśyāḥ || devaḥ-devaḥ | su-havaḥ | bhūtu | mahyam / mā | naḥ | mātā | pr̥thivī | duḥ-matau | dhāt ||5.42.16||
urau | devāḥ | ani-bādhe | syāma ||5.42.17||
sam | aśvinoḥ | avasā | nūtanena / mayaḥ-bhuvā | su-pranītī | gamema || ā | naḥ | rayim | vahatam | ā | uta | vīrān / ā | viśvāni | amr̥tā | saubhagāni ||5.42.18||

ā | dhenavaḥ | payasā | tūrṇi-arthāḥ / amardhantīḥ | upa | naḥ | yantu | madhvā || mahaḥ | rāye | br̥hatīḥ | sapta | vipraḥ / mayaḥ-bhuvaḥ | jaritā | johavīti ||5.43.1||
ā | su-stutī | namasā | vartayadhyai / dyāvā | vājāya | pr̥thivī iti | amr̥dhre iti || pitā | mātā | madhu-vacāḥ | su-hastā / bhare-bhare | naḥ | yaśasau | aviṣṭām ||5.43.2||
adhvaryavaḥ | cakr̥-vāṁsaḥ | madhūni / pra | vāyave | bharata | cāru | śukram || hotā-iva | naḥ | prathamaḥ | pāhi | asya / deva | madhvaḥ | rarima | te | madāya ||5.43.3||
daśa | kṣipaḥ | yuñjate | bāhū iti | adrim / somasya | yā | śamitārā | su-hastā || madhvaḥ | rasam | su-gabhastiḥ | giri-sthām / caniścadat | duduhe | śukram | aṁśuḥ ||5.43.4||
asāvi | te | jujuṣāṇāya | somaḥ / kratve | dakṣāya | br̥hate | madāya || harī iti | rathe | su-dhurā | yoge | arvāk / indra | priyā | kr̥ṇuhi | hūyamānaḥ ||5.43.5||
ā | naḥ | mahīm | aramatim | sa-joṣāḥ / gnām | devīm | namasā | rāta-havyām || madhoḥ | madāya | br̥hatīm | r̥ta-jñām / ā | agne | vaha | pathi-bhiḥ | deva-yānaiḥ ||5.43.6||
añjanti | yam | prathayantaḥ | na | viprāḥ / vapā-vantam | na | agninā | tapantaḥ || pituḥ | na | putraḥ | upasi | preṣṭhaḥ / ā | gharmaḥ | agnim | r̥tayan | asādi ||5.43.7||
accha | mahī | br̥hatī | śam-tamā | gīḥ / dūtaḥ | na | gantu | aśvinā | huvadhyai || mayaḥ-bhuvā | sa-rathā | ā | yātam | arvāk / gantam | ni-dhim | dhuram | āṇiḥ | na | nābhim ||5.43.8||
pra | tavyasaḥ | namaḥ-uktim | turasya / aham | pūṣṇaḥ | uta | vāyoḥ | adikṣi || yā | rādhasā | coditārā | matīnām / yā | vājasya | draviṇaḥ-dau | uta | tman ||5.43.9||
ā | nāma-bhiḥ | marutaḥ | vakṣi | viśvān / ā | rūpebhiḥ | jāta-vedaḥ | huvānaḥ || yajñam | giraḥ | jarituḥ | su-stutim | ca / viśve | ganta | marutaḥ | viśve | ūtī ||5.43.10||
ā | naḥ | divaḥ | br̥hataḥ | parvatāt | ā / sarasvatī | yajatā | gantu | yajñam || havam | devī | jujuṣāṇā | ghr̥tācī / śagmām | naḥ | vācam | uśatī | śr̥ṇotu ||5.43.11||
ā | vedhasam | nīla-pr̥ṣṭham | br̥hantam / br̥haspatim | sadane | sādayadhvam || sādat-yonim | dame | ā | dīdi-vāṁsam / hiraṇya-varṇam | aruṣam | sapema ||5.43.12||
ā | dharṇasiḥ | br̥hat-divaḥ | rarāṇaḥ / viśvebhiḥ | gantu | oma-bhiḥ | huvānaḥ || gnāḥ | vasānaḥ | oṣadhīḥ | amr̥dhraḥ / tridhātu-śr̥ṅgaḥ | vr̥ṣabhaḥ | vayaḥ-dhāḥ ||5.43.13||
mātuḥ | pade | parame | śukre | āyoḥ / vipanyavaḥ | rāspirāsaḥ | agman || su-śevyam | namasā | rāta-havyāḥ / śiśum | mr̥janti | āyavaḥ | na | vāse ||5.43.14||
br̥hat | vayaḥ | br̥hate | tubhyam | agne / dhiyā-juraḥ | mithunāsaḥ | sacanta || devaḥ-devaḥ | su-havaḥ | bhūtu | mahyam / mā | naḥ | mātā | pr̥thivī | duḥ-matau | dhāt ||5.43.15||
urau | devāḥ | ani-bādhe | syāma ||5.43.16||
sam | aśvinoḥ | avasā | nūtanena / mayaḥ-bhuvā | su-pranītī | gamema || ā | naḥ | rayim | vahatam | ā | uta | vīrān / ā | viśvāni | amr̥tā | saubhagāni ||5.43.17||

tam | pratna-thā | pūrva-thā | viśva-thā | im-athā / jyeṣṭha-tātim | barhi-sadam | svaḥ-vidam || pratīcīnam | vr̥janam | dohase | girā / āśum | jayantam | anu | yāsu | vardhase ||5.44.1||
śriye | su-dr̥śīḥ | uparasya | yāḥ | svaḥ / vi-rocamānaḥ | kakubhām | acodate || su-gopāḥ | asi | na | dabhāya | sukrato iti su-krato / paraḥ | māyābhiḥ | r̥te | āsa | nāma | te ||5.44.2||
atyam | haviḥ | sacate | sat | ca | dhātu | ca / ariṣṭa-gātuḥ | saḥ | hotā | sahaḥ-bhariḥ || pra-sarsrāṇaḥ | anu | barhiḥ | vr̥ṣā | śiśuḥ / madhye | yuvā | ajaraḥ | vi-sruhā | hitaḥ ||5.44.3||
pra | vaḥ | ete | su-yujaḥ | yāman | iṣṭaye / nīcīḥ | amuṣmai | yamyaḥ | r̥ta-vr̥dhaḥ || suyantu-bhiḥ | sarva-śāsaiḥ | abhīśu-bhiḥ / kriviḥ | nāmāni | pravaṇe | muṣāyati ||5.44.4||
sam-jarbhurāṇaḥ | taru-bhiḥ | sute-gr̥bham / vayākinam | citta-garbhāsu | su-svaruḥ || dhāra-vākeṣu | r̥ju-gātha | śobhase / vardhasva | patnīḥ | abhi | jīvaḥ | adhvare ||5.44.5||
yādr̥k | eva | dadr̥śe | tādr̥k | ucyate / sam | chāyayā | dadhire | sidhrayā | ap-su | ā || mahīm | asmabhyam | uru-sām | uru | jrayaḥ / br̥hat | su-vīram | anapa-cyutam | sahaḥ ||5.44.6||
veti | agruḥ | jani-vān | vai | ati | spr̥dhaḥ / sa-maryatā | manasā | sūryaḥ | kaviḥ || ghraṁsam | rakṣantam | pari | viśvataḥ | gayam / asmākam | śarma | vanavat | sva-vasuḥ ||5.44.7||
jyāyāṁsam | asya | yatunasya | ketunā / r̥ṣi-svaram | carati | yāsu | nāma | te || yādr̥śmin | dhāyi | tam | apasyayā | vidat / yaḥ | ūm̐ iti | svayam | vahate | saḥ | aram | karat ||5.44.8||
samudram | āsām | ava | tasthe | agrimā / na | riṣyati | savanam | yasmin | ā-yatā || atra | na | hārdi | kravaṇasya | rejate / yatra | matiḥ | vidyate | pūta-bandhanī ||5.44.9||
saḥ | hi | kṣatrasya | manasasya | citti-bhiḥ / eva-vadasya | yajatasya | sadhreḥ || ava-tsārasya | spr̥ṇavāma | raṇva-bhiḥ / śaviṣṭham | vājam | viduṣā | cit | ardhyam ||5.44.10||
śyenaḥ | āsām | aditiḥ | kakṣyaḥ | madaḥ / viśva-vārasya | yajatasya | māyinaḥ || sam | anyam-anyam | arthayanti | etave / viduḥ | vi-sāṇam | pari-pānam | anti | te ||5.44.11||
sadā-pr̥ṇaḥ | yajataḥ | vi | dviṣaḥ | vadhīt / bāhu-vr̥ktaḥ | śruta-vit | taryaḥ | vaḥ | sacā || ubhā | saḥ | varā | prati | eti | bhāti | ca / yat | īm | gaṇam | bhajate | suprayāva-bhiḥ ||5.44.12||
sutam-bharaḥ | yajamānasya | sat-patiḥ / viśvāsām | ūdhaḥ | saḥ | dhiyām | ut-añcanaḥ || bharat | dhenuḥ | rasa-vat | śiśriye | payaḥ / anu-bruvāṇaḥ | adhi | eti | na | svapan ||5.44.13||
yaḥ | jāgāra | tam | r̥caḥ | kāmayante / yaḥ | jāgāra | tam | ūm̐ iti | sāmāni | yanti || yaḥ | jāgāra | tam | ayam | somaḥ | āha / tava | aham | asmi | sakhye | ni-okāḥ ||5.44.14||
agniḥ | jāgāra | tam | r̥caḥ | kāmayante / agniḥ | jāgāra | tam | ūm̐ iti | sāmāni | yanti || agniḥ | jāgāra | tam | ayam | somaḥ | āha / tava | aham | asmi | sakhye | ni-okāḥ ||5.44.15||

vidāḥ | divaḥ | vi-syan | adrim | ukthaiḥ / ā-yatyāḥ | uṣasaḥ | arcinaḥ | guḥ || apa | avr̥ta | vrajinīḥ | ut | svaḥ | gāt / vi | duraḥ | mānuṣīḥ | devaḥ | āvarityāvaḥ ||5.45.1||
vi | sūryaḥ | amatim | na | śriyam | sāt / ā | ūrvāt | gavām | mātā | jānatī | gāt || dhanva-arṇasaḥ | nadyaḥ | khādaḥ-arṇāḥ / sthūṇā-iva | su-mitā | dr̥ṁhata | dyauḥ ||5.45.2||
asmai | ukthāya | parvatasya | garbhaḥ / mahīnām | januṣe | pūrvyāya || vi | parvataḥ | jihīta | sādhata | dyauḥ / ā-vivāsantaḥ | dasayanta | bhūma ||5.45.3||
su-uktebhiḥ | vaḥ | vacaḥ-bhiḥ | deva-juṣṭaiḥ / indrā | nu | agnī iti | avase | huvadhyai || ukthebhiḥ | hi | sma | kavayaḥ | su-yajñāḥ / ā-vivāsantaḥ | marutaḥ | yajanti ||5.45.4||
eto iti | nu | adya | su-dhyaḥ | bhavāma / pra | ducchunāḥ | minavāma | varīyaḥ || āre | dveṣāṁsi | sanutaḥ | dadhāma / ayāma | prāñcaḥ | yajamānam | accha ||5.45.5||
ā | ita | dhiyam | kr̥ṇavāma | sakhāyaḥ / apa | yā | mātā | r̥ṇuta | vrajam | goḥ || yayā | manuḥ | viśi-śipram | jigāya / yayā | vaṇik | vaṅkuḥ | āpa | purīṣam ||5.45.6||
anūnot | atra | hasta-yataḥ | adriḥ | ārcan | yena | daśa | māsaḥ | nava-gvāḥ || r̥tam | yatī | saramā | gāḥ | avindat / viśvāni | satyā | aṅgirāḥ | cakāra ||5.45.7||
viśve | asyāḥ | vi-uṣi | māhināyāḥ / sam | yat | gobhiḥ | aṅgirasaḥ | navanta || utsaḥ | āsām | parame | sadha-sthe / r̥tasya | pathā | saramā | vidat | gāḥ ||5.45.8||
ā | sūryaḥ | yātu | sapta-aśvaḥ / kṣetram | yat | asya | urviyā | dīrgha-yāthe || raghuḥ | śyenaḥ | patayat | andhaḥ | accha / yuvā | kaviḥ | dīdayat | goṣu | gacchan ||5.45.9||
ā | sūryaḥ | aruhat | śukram | arṇaḥ / ayukta | yat | haritaḥ | vīta-pr̥ṣṭhāḥ || udnā | na | nāvam | anayanta | dhīrāḥ / ā-śr̥ṇvatīḥ | āpaḥ | arvāk | atiṣṭhan ||5.45.10||
dhiyam | vaḥ | ap-su | dadhiṣe | svaḥ-sām / yayā | ataran | daśa | māsaḥ | nava-gvāḥ || ayā | dhiyā | syāma | deva-gopāḥ / ayā | dhiyā | tuturyāma | ati | aṁhaḥ ||5.45.11||

hayaḥ | na | vidvān | ayuji | svayam | dhuri / tām | vahāmi | pra-taraṇīm | avasyuvam || na | asyāḥ | vaśmi | vi-mucam | na | ā-vr̥tam | punaḥ / vidvān | pathaḥ | puraḥ-etā | r̥ju | neṣati ||5.46.1||
agne | indra | varuṇa | mitra | devāḥ / śardhaḥ | pra | yanta | māruta | uta | viṣṇo iti || ubhā | nāsatyā | rudraḥ | adha | gnāḥ / pūṣā | bhagaḥ | sarasvatī | juṣanta ||5.46.2||
indrāgnī iti | mitrāvaruṇā | aditim | sva1riti svaḥ / pr̥thivīm | dyām | marutaḥ | parvatān | apaḥ || huve | viṣṇum | pūṣaṇam | brahmaṇaḥ | patim / bhagam | nu | śaṁsam | savitāram | ūtaye ||5.46.3||
uta | naḥ | viṣṇuḥ | uta | vātaḥ | asridhaḥ / draviṇaḥ-dāḥ | uta | somaḥ | mayaḥ | karat || uta | r̥bhavaḥ | uta | rāye | naḥ | aśvinā / uta | tvaṣṭā | uta | vi-bhvā | anu | maṁsate ||5.46.4||
uta | tyat | naḥ | mārutam | śardhaḥ | ā | gamat / divi-kṣayam | yajatam | barhiḥ | ā-sade || br̥haspatiḥ | śarma | pūṣā | uta | naḥ | yamat / varūthyam | varuṇaḥ | mitraḥ | aryamā ||5.46.5||
uta | tye | naḥ | parvatāsaḥ | su-śastayaḥ | su-dītayaḥ | nadyaḥ | trāmaṇe | bhuvan || bhagaḥ | vi-bhaktā | śavasā | avasā | ā | gamat / uru-vyacāḥ | aditiḥ | śrotu | me | havam ||5.46.6||
devānām | patnīḥ | uśatīḥ | avantu | naḥ / pra | avantu | naḥ | tujaye | vāja-sātaye || yāḥ | pārthivāsaḥ | yāḥ | apām | api | vrate / tāḥ | naḥ | devīḥ | su-havāḥ | śarma | yacchata ||5.46.7||
uta | gnāḥ | vyantu | deva-patnīḥ / indrāṇī | agnāyī | aśvinī | rāṭ || ā | rodasī iti | varuṇānī | śr̥ṇotu / vyantu | devīḥ | yaḥ | r̥tuḥ | janīnām ||5.46.8||

pra-yuñjatī | divaḥ | eti | bruvāṇā / mahī | mātā | duhituḥ | bodhayantī || ā-vivāsantī | yuvatiḥ | manīṣā / pitr̥-bhyaḥ | ā | sadane | johuvānā ||5.47.1||
ajirāsaḥ | tat-apaḥ | īyamānāḥ / ātasthi-vāṁsaḥ | amr̥tasya | nābhim || anantāsaḥ | uravaḥ | viśvataḥ | sīm / pari | dyāvāpr̥thivī iti | yanti | panthāḥ ||5.47.2||
ukṣā | samudraḥ | aruṣaḥ | su-parṇaḥ / pūrvasya | yonim | pituḥ | ā | viveśa || madhye | divaḥ | ni-hitaḥ | pr̥śniḥ | aśmā / vi | cakrame | rajasaḥ | pāti | antau ||5.47.3||
catvāraḥ | īm | bibhrati | kṣema-yantaḥ / daśa | garbham | carase | dhāpayante || tri-dhātavaḥ | paramāḥ | asya | gāvaḥ / divaḥ | caranti | pari | sadyaḥ | antān ||5.47.4||
idam | vapuḥ | ni-vacanam | janāsaḥ / caranti | yat | nadyaḥ | tasthuḥ | āpaḥ || dve iti | yat | īm | bibhr̥taḥ | mātuḥ | anye iti / iha-iha | jāte iti | yamyā | sabandhū iti sa-bandhū ||5.47.5||
vi | tanvate | dhiyaḥ | asmai | apāṁsi / vastrā | putrāya | mātaraḥ | vayanti || upa-prakṣe | vr̥ṣaṇaḥ | modamānāḥ / divaḥ | pathā | vadhvaḥ | yanti | accha ||5.47.6||
tat | astu | mitrāvaruṇā | tat | agne / śam | yoḥ | asmabhyam | idam | astu | śastam || aśīmahi | gādham | uta | prati-sthām / namaḥ | dive | br̥hate | sādanāya ||5.47.7||

kat | ūm̐ iti | priyāya | dhāmne | manāmahe / sva-kṣatrāya | sva-yaśase | mahe | vayam || ā-menyasya | rajasaḥ | yat | abhre | ā / apaḥ | vr̥ṇānā | vi-tanoti | māyinī ||5.48.1||
tāḥ | atnata | vayunam | vīra-vakṣaṇam / samānyā | vr̥tayā | viśvam | ā | rajaḥ || apo iti | apācīḥ | aparāḥ | apa | ījate / pra | pūrvābhiḥ | tirate | deva-yuḥ | janaḥ ||5.48.2||
ā | grāva-bhiḥ | ahanyebhiḥ | aktu-bhiḥ / variṣṭham | vajram | ā | jigharti | māyini || śatam | vā | yasya | pra-caran | sve | dame / sam-vartayantaḥ | vi | ca | vartayan | ahā ||5.48.3||
tām | asya | rītim | paraśoḥ-iva | prati / anīkam | akhyam | bhuje | asya | varpasaḥ || sacā | yadi | pitumantam-iva | kṣayam / ratnam | dadhāti | bhara-hūtaye | viśe ||5.48.4||
saḥ | jihvayā | catuḥ-anīkaḥ | r̥ñjate / cāru | vasānaḥ | varuṇaḥ | yatan | arim || na | tasya | vidma | puruṣatvatā | vayam / yataḥ | bhagaḥ | savitā | dāti | vāryam ||5.48.5||

devam | vaḥ | adya | savitāram | ā | īṣe / bhagam | ca | ratnam | vi-bhajantam | āyoḥ || ā | vām | narā | puru-bhujā | vavr̥tyām / dive-dive | cit | aśvinā | sakhi-yan ||5.49.1||
prati | pra-yānam | asurasya | vidvān / su-uktaiḥ | devam | savitāram | duvasya || upa | bruvīta | namasā | vi-jānan / jyeṣṭham | ca | ratnam | vi-bhajantam | āyoḥ ||5.49.2||
adatra-yā | dayate | vāryāṇi / pūṣā | bhagaḥ | aditiḥ | vaste | usraḥ || indraḥ | viṣṇuḥ | varuṇaḥ | mitraḥ | agniḥ / ahāni | bhadrā | janayanta | dasmāḥ ||5.49.3||
tat | naḥ | anarvā | savitā | varūtham / tat | sindhavaḥ | iṣayantaḥ | anu | gman || upa | yat | voce | adhvarasya | hotā / rāyaḥ | syāma | patayaḥ | vāja-ratnāḥ ||5.49.4||
pra | ye | vasu-bhyaḥ | īvat | ā | namaḥ | duḥ / ye | mitre | varuṇe | sūkta-vācaḥ || ava | etu | abhvam | kr̥ṇuta | varīyaḥ / divaḥpr̥thivyoḥ | avasā | madema ||5.49.5||

viśvaḥ | devasya | netuḥ / martaḥ | vurīta | sakhyam || viśvaḥ | rāye | iṣudhyati / dyumnam | vr̥ṇīta | puṣyase ||5.50.1||
te | te | deva | netaḥ / ye | ca | imān | anu-śase || te | rāyā | te | hi | ā-pr̥ce / sacemahi | sacathyaiḥ ||5.50.2||
ataḥ | naḥ | ā | nr̥̄n | atithīn / ataḥ | patnīḥ | daśasyata || āre | viśvam | pathe-sthām / dviṣaḥ | yuyotu | yuyuviḥ ||5.50.3||
yatra | vahniḥ | abhi-hitaḥ / dudravat | droṇyaḥ | paśuḥ || nr̥-manāḥ | vīra-pastyaḥ / arṇā | dhīrā-iva | sanitā ||5.50.4||
eṣaḥ | te | deva | netariti / rathaḥpatiḥ | śam | rayiḥ || śam | rāye | śam | svastaye / iṣaḥ-stutaḥ | manāmahe | deva-stutaḥ | manāmahe ||5.50.5||

agne | sutasya | pītaye / viśvaiḥ | ūmebhiḥ | ā | gahi || devebhiḥ | havya-dātaye ||5.51.1||
r̥ta-dhītayaḥ | ā | gata / satya-dharmāṇaḥ | adhvaram || agneḥ | pibata | jihvayā ||5.51.2||
viprebhiḥ | vipra | santya / prātaryāva-bhiḥ | ā | gahi || devebhiḥ | soma-pītaye ||5.51.3||
ayam | somaḥ | camū iti | sutaḥ / amatre | pari | sicyate || priyaḥ | indrāya | vāyave ||5.51.4||
vāyo iti | ā | yāhi | vītaye / juṣāṇaḥ | havya-dātaye || piba | sutasya | andhasaḥ | abhi | prayaḥ ||5.51.5||
indraḥ | ca | vāyo iti | eṣām / sutānām | pītim | arhathaḥ || tān | juṣethām | arepasau | abhi | prayaḥ ||5.51.6||
sutāḥ | indrāya | vāyave / somāsaḥ | dadhi-āśiraḥ || nimnam | na | yanti | sindhavaḥ | abhi | prayaḥ ||5.51.7||
sa-jūḥ | viśvebhiḥ | devebhiḥ / aśvi-bhyām | uṣasā | sa-jūḥ || ā | yāhi | agne | atri-vat | sute | raṇa ||5.51.8||
sa-jūḥ | mitrāvaruṇābhyām / sa-jūḥ | somena | viṣṇunā || ā | yāhi | agne | atri-vat | sute | raṇa ||5.51.9||
sa-jūḥ | ādityaiḥ | vasu-bhiḥ / sa-jūḥ | indreṇa | vāyunā || ā | yāhi | agne | atri-vat | sute | raṇa ||5.51.10||
svasti | naḥ | mimītām | aśvinā | bhagaḥ / svasti | devī | aditiḥ | anarvaṇaḥ || svasti | pūṣā | asuraḥ | dadhātu | naḥ / svasti | dyāvāpr̥thivī iti | su-cetunā ||5.51.11||
svastaye | vāyum | upa | bravāmahai / somam | svasti | bhuvanasya | yaḥ | patiḥ || br̥haspatim | sarva-gaṇam | svastaye / svastaye | ādityāsaḥ | bhavantu | naḥ ||5.51.12||
viśve | devāḥ | naḥ | adya | svastaye | vaiśvānaraḥ | vasuḥ | agniḥ | svastaye || devāḥ | avantu | r̥bhavaḥ | svastaye / svasti | naḥ | rudraḥ | pātu | aṁhasaḥ ||5.51.13||
svasti | mitrāvaruṇā / svasti | pathye | revati || svasti | naḥ | indraḥ | ca | agniḥ | ca / svasti | naḥ | adite | kr̥dhi ||5.51.14||
svasti | panthām | anu | carema / sūryācandramasau-iva || punaḥ | dadatā | aghnatā / jānatā | sam | gamemahi ||5.51.15||

pra | śyāva-aśva | dhr̥ṣṇu-yā / arca | marut-bhiḥ | r̥kva-bhiḥ || ye | adrogham | anu-svadham / śravaḥ | madanti | yajñiyāḥ ||5.52.1||
te | hi | sthirasya | śavasaḥ / sakhāyaḥ | santi | dhr̥ṣṇu-yā || te | yāman | ā | dhr̥ṣat-vinaḥ / tmanā | pānti | śaśvataḥ ||5.52.2||
te | spandrāsaḥ | na | ukṣaṇaḥ / ati | skandanti | śarvarīḥ || marutām | adha | mahaḥ / divi | kṣamā | ca | manmahe ||5.52.3||
marut-su | vaḥ | dadhīmahi / stomam | yajñam | ca | dhr̥ṣṇu-yā || viśve | ye | mānuṣā | yugā / pānti | martyam | riṣaḥ ||5.52.4||
arhantaḥ | ye | su-dānavaḥ / naraḥ | asāmi-śavasaḥ || pra | yajñam | yajñiyebhyaḥ / divaḥ | arca | marut-bhyaḥ ||5.52.5||
ā | rukmaiḥ | ā | yudhā | naraḥ / r̥ṣvāḥ | r̥ṣṭīḥ | asr̥kṣata || anu | enān | aha | vi-dyutaḥ / marutaḥ | jajjhatīḥ-iva / bhānuḥ | arta | tmanā | divaḥ ||5.52.6||
ye | vavr̥dhanta | pārthivāḥ / ye | urau | antarikṣe | ā || vr̥jane | vā | nadīnām / sadha-sthe | vā | mahaḥ | divaḥ ||5.52.7||
śardhaḥ | mārutam | ut | śaṁsa / satya-śavasam | r̥bhvasam || uta | sma | te | śubhe | naraḥ / pra | spandrāḥ | yujata | tmanā ||5.52.8||
uta | sma | te | paruṣṇyām / ūrṇāḥ | vasata | śundhyavaḥ || uta | pavyā | rathānām / adrim | bhindanti | ojasā ||5.52.9||
āpathayaḥ | vi-pathayaḥ / antaḥ-pathāḥ | anu-pathāḥ || etebhiḥ | mahyam | nāma-bhiḥ / yajñam | vi-stāraḥ | ohate ||5.52.10||
adha | naraḥ | ni | ohate / adha | ni-yutaḥ | ohate || adha | pārāvatāḥ | iti / citrā | rūpāṇi | darśyā ||5.52.11||
chandaḥ-stubhaḥ | kubhanyavaḥ / utsam | ā | kīriṇaḥ | nr̥tuḥ || te | me | ke | cit | na | tāyavaḥ / ūmāḥ | āsan | dr̥śi | tviṣe ||5.52.12||
ye | r̥ṣvāḥ | r̥ṣṭi-vidyutaḥ / kavayaḥ | santi | vedhasaḥ || tam | r̥ṣe | mārutam | gaṇam / namasya | ramaya | girā ||5.52.13||
accha | r̥ṣe | mārutam | gaṇam / dānā | mitram | na | yoṣaṇā || divaḥ | vā | dhr̥ṣṇavaḥ | ojasā / stutāḥ | dhībhiḥ | iṣaṇyata ||5.52.14||
nu | manvānaḥ | eṣām / devān | accha | na | vakṣaṇā || dānā | saceta | sūri-bhiḥ / yāma-śrutebhiḥ | añji-bhiḥ ||5.52.15||
pra | ye | me | bandhu-eṣe / gām | vocanta | sūrayaḥ / pr̥śnim | vocanta | mātaram || adha | pitaram | iṣmiṇam / rudram | vocanta | śikvasaḥ ||5.52.16||
sapta | me | sapta | śākinaḥ / ekam-ekā | śatā | daduḥ || yamunāyām | adhi | śrutam / ut | rādhaḥ | gavyam | mr̥je / ni | rādhaḥ | aśvyam | mr̥je ||5.52.17||

kaḥ | veda | jānam | eṣām / kaḥ | vā | purā | sumneṣu | āsa | marutām || yat | yuyujre | kilāsyaḥ ||5.53.1||
ā | etān | ratheṣu | tasthuṣaḥ / kaḥ | śuśrāva | kathā | yayuḥ || kasmai | sasruḥ | su-dāse | anu | āpayaḥ / iḷābhiḥ | vr̥ṣṭayaḥ | saha ||5.53.2||
te | me | āhuḥ | ye | ā-yayuḥ / upa | dyu-bhiḥ | vi-bhiḥ | made || naraḥ | maryāḥ | arepasaḥ / imān | paśyan | iti | stuhi ||5.53.3||
ye | añjiṣu | ye | vāśīṣu | sva-bhānavaḥ / srakṣu | rukmeṣu | khādiṣu || śrāyāḥ | ratheṣu | dhanva-su ||5.53.4||
yuṣmākam | sma | rathān | anu / mude | dadhe | marutaḥ | jīra-dānavaḥ || vr̥ṣṭī | dyāvaḥ | yatīḥ-iva ||5.53.5||
ā | yam | naraḥ | su-dānavaḥ | dadāśuṣe / divaḥ | kośam | acucyavuḥ || vi | parjanyam | sr̥janti | rodasī iti | anu / dhanvanā | yanti | vr̥ṣṭayaḥ ||5.53.6||
tatr̥dānāḥ | sindhavaḥ | kṣodasā | rajaḥ / pra | sasruḥ | dhenavaḥ | yathā || syannāḥ | aśvāḥ-iva | adhvanaḥ | vi-mocane / vi | yat | vartante | enyaḥ ||5.53.7||
ā | yāta | marutaḥ | divaḥ / ā | antarikṣāt | amāt | uta || mā | ava | sthāta | parā-vataḥ ||5.53.8||
mā | vaḥ | rasā | anitabhā | kubhā | krumuḥ / mā | vaḥ | sindhuḥ | ni | rīramat || mā | vaḥ | pari | sthāt | sarayuḥ | purīṣiṇī / asme iti | it | sumnam | astu | vaḥ ||5.53.9||
tam | vaḥ | śardham | rathānām / tveṣam | gaṇam | mārutam | navyasīnām || anu | pra | yanti | vr̥ṣṭayaḥ ||5.53.10||
śardham-śardham | vaḥ | eṣām / vrātam-vrātam | gaṇam-gaṇam | suśasti-bhiḥ || anu | krāmema | dhīti-bhiḥ ||5.53.11||
kasmai | adya | su-jātāya / rāta-havyāya | pra | yayuḥ || enā | yāmena | marutaḥ ||5.53.12||
yena | tokāya | tanayāya | dhānyam / bījam | vahadhve | akṣitam || asmabhyam | tat | dhattana | yat | vaḥ | īmahe / rādhaḥ | viśva-āyu | saubhagam ||5.53.13||
ati | iyāma | nidaḥ | tiraḥ | svasti-bhiḥ / hitvā | avadyam | arātīḥ || vr̥ṣṭvī | sam | yoḥ | āpaḥ | usri | bheṣajam / syāma | marutaḥ | saha ||5.53.14||
su-devaḥ | samaha | asati / su-vīraḥ | naraḥ | marutaḥ | saḥ | martyaḥ || yam | trāyadhve | syāma | te ||5.53.15||
stuhi | bhojān | stuvataḥ | asya | yāmani / raṇan | gāvaḥ | na | yavase || yataḥ | pūrvān-iva | sakhīn | anu | hvaya / girā | gr̥ṇīhi | kāminaḥ ||5.53.16||

pra | śardhāya | mārutāya | sva-bhānave / imām | vācam | anaja | parvata-cyute || gharma-stubhe | divaḥ | ā | pr̥ṣṭha-yajvane / dyumna-śravase | mahi | nr̥mṇam | arcata ||5.54.1||
pra | vaḥ | marutaḥ | taviṣāḥ | udanyavaḥ / vayaḥ-vr̥dhaḥ | aśva-yujaḥ | pari-jrayaḥ || sam | vi-dyutā | dadhati | vāśati | tritaḥ / svaranti | āpaḥ | avanā | pari-jrayaḥ ||5.54.2||
vidyut-mahasaḥ | naraḥ | aśma-didyavaḥ / vāta-tviṣaḥ | marutaḥ | parvata-cyutaḥ || abda-yā | cit | muhuḥ | ā | hrāduni-vr̥taḥ / stanayat-amāḥ | rabhasāḥ | ut-ojasaḥ ||5.54.3||
vi | aktūn | rudrāḥ | vi | ahāni | śikvasaḥ / vi | antarikṣam | vi | rajāṁsi | dhūtayaḥ || vi | yat | ajrān | ajatha | nāvaḥ | īm | yathā / vi | duḥ-gāni | marutaḥ | na | aha | riṣyatha ||5.54.4||
tat | vīryam | vaḥ | marutaḥ | mahi-tvanam / dīrgham | tatāna | sūryaḥ | na | yojanam || etāḥ | na | yāme | agr̥bhīta-śociṣaḥ / anaśva-dām | yat | ni | ayātana | girim ||5.54.5||
abhrāji | śardhaḥ | marutaḥ | yat | arṇasam / moṣatha | vr̥kṣam | kapanā-iva | vedhasaḥ || adha | sma | naḥ | aramatim | sa-joṣasaḥ / cakṣuḥ-iva | yantam | anu | neṣatha | su-gam ||5.54.6||
na | saḥ | jīyate | marutaḥ | na | hanyate / na | sredhati | na | vyathate | na | riṣyati || na | asya | rāyaḥ | upa | dasyanti | na | ūtayaḥ / r̥ṣim | vā | yam | rājānam | vā | susūdatha ||5.54.7||
niyutvantaḥ | grāma-jitaḥ | yathā | naraḥ / aryamaṇaḥ | na | marutaḥ | kavandhinaḥ || pinvanti | utsam | yat | ināsaḥ | asvaran / vi | undanti | pr̥thivīm | madhvaḥ | andhasā ||5.54.8||
pravatvatī | iyam | pr̥thivī | marut-bhyaḥ / pravatvatī | dyauḥ | bhavati | prayat-bhyaḥ || pravatvatīḥ | pathyāḥ | antarikṣyāḥ / pravatvantaḥ | parvatāḥ | jīra-dānavaḥ ||5.54.9||
yat | marutaḥ | sa-bharasaḥ | svaḥ-naraḥ / sūrye | ut-ite | madatha | divaḥ | naraḥ || na | vaḥ | aśvāḥ | śrathayanta | aha | sisrataḥ / sadyaḥ | asya | adhvanaḥ | pāram | aśnutha ||5.54.10||
aṁseṣu | vaḥ | r̥ṣṭayaḥ | pat-su | khādayaḥ / vakṣaḥ-su | rukmāḥ | marutaḥ | rathe | śubhaḥ || agni-bhrājasaḥ | vi-dyutaḥ | gabhastyoḥ / śiprāḥ | śīrṣa-su | vi-tatāḥ | hiraṇyayīḥ ||5.54.11||
tam | nākam | aryaḥ | agr̥bhīta-śociṣam / ruśat | pippalam | marutaḥ | vi | dhūnutha || sam | acyanta | vr̥janā | atitviṣanta | yat / svaranti | ghoṣam | vi-tatam | r̥ta-yavaḥ ||5.54.12||
yuṣmā-dattasya | marutaḥ | vi-cetasaḥ / rāyaḥ | syāma | rathyaḥ | vayasvataḥ || na | yaḥ | yucchati | tiṣyaḥ | yathā | divaḥ / asme iti | raranta | marutaḥ | sahasriṇam ||5.54.13||
yūyam | rayim | marutaḥ | spārha-vīram / yūyam | r̥ṣim | avatha | sāma-vipram || yūyam | arvantam | bharatāya | vājam / yūyam | dhattha | rājānam | śruṣṭi-mantam ||5.54.14||
tat | vaḥ | yāmi | draviṇam | sadyaḥ-ūtayaḥ / yena | svaḥ | na | tatanāma | nr̥̄n | abhi || idam | su | me | marutaḥ | haryata | vacaḥ / yasya | tarema | tarasā | śatam | himāḥ ||5.54.15||

pra-yajyavaḥ | marutaḥ | bhrājat-r̥ṣṭayaḥ / br̥hat | vayaḥ | dadhire | rukma-vakṣasaḥ || īyante | aśvaiḥ | su-yamebhiḥ | āśu-bhiḥ | śubham | yātām | anu | rathāḥ | avr̥tsata ||5.55.1||
svayam | dadhidhve | taviṣīm | yathā | vida | br̥hat | mahāntaḥ | urviyā | vi | rājatha || uta | antarikṣam | mamire | vi | ojasā | śubham | yātām | anu | rathāḥ | avr̥tsata ||5.55.2||
sākam | jātāḥ | su-bhvaḥ | sākam | ukṣitāḥ / śriye | cit | ā | pra-taram | vavr̥dhuḥ | naraḥ || vi-rokiṇaḥ | sūryasya-iva | raśmayaḥ / śubham | yātām | anu | rathāḥ | avr̥tsata ||5.55.3||
ā-bhūṣeṇyam | vaḥ | marutaḥ | mahi-tvanam / didr̥kṣeṇyam | sūryasya-iva | cakṣaṇam || uto iti | asmān | amr̥ta-tve | dadhātana / śubham | yātām | anu | rathāḥ | avr̥tsata ||5.55.4||
ut | īrayatha | marutaḥ | samudrataḥ / yūyam | vr̥ṣṭim | varṣayatha | purīṣiṇaḥ || na | vaḥ | dasrā | upa | dasyanti | dhenavaḥ / śubham | yātām | anu | rathāḥ | avr̥tsata ||5.55.5||
yat | aśvān | dhūḥ-su | pr̥ṣatīḥ | ayugdhvam / hiraṇyayān | prati | atkān | amugdhvam || viśvāḥ | it | spr̥dhaḥ | marutaḥ | vi | asyatha / śubham | yātām | anu | rathāḥ | avr̥tsata ||5.55.6||
na | parvatāḥ | na | nadyaḥ | varanta | vaḥ / yatra | acidhvam | marutaḥ | gacchatha | it | ūm̐ iti | tat || uta | dyāvāpr̥thivī iti | yāthana | pari / śubham | yātām | anu | rathāḥ | avr̥tsata ||5.55.7||
yat | pūrvyam | marutaḥ | yat | ca | nūtanam / yat | udyate | vasavaḥ | yat | ca | śasyate || viśvasya | tasya | bhavatha | navedasaḥ / śubham | yātām | anu | rathāḥ | avr̥tsata ||5.55.8||
mr̥ḷata | naḥ | marutaḥ | mā | vadhiṣṭana / asmabhyam | śarma | bahulam | vi | yantana || adhi | stotrasya | sakhyasya | gātana / śubham | yātām | anu | rathāḥ | avr̥tsata ||5.55.9||
yūyam | asmān | nayata | vasyaḥ | accha / niḥ | aṁhati-bhyaḥ | marutaḥ | gr̥ṇānāḥ || juṣadhvam | naḥ | havya-dātim | yajatrāḥ / vayam | syāma | patayaḥ | rayīṇām ||5.55.10||

agne | śardhantam | ā | gaṇam / piṣṭam | rukmebhiḥ | añji-bhiḥ || viśaḥ | adya | marutām | ava | hvaye / divaḥ | cit | rocanāt | adhi ||5.56.1||
yathā | cit | manyase | hr̥dā / tat | it | me | jagmuḥ | ā-śasaḥ || ye | te | nediṣṭham | havanāni | ā-gaman / tān | vardha | bhīma-saṁdr̥śaḥ ||5.56.2||
mīḷhuṣmatī-iva | pr̥thivī | parā-hatā / madantī | eti | asmat | ā || r̥kṣaḥ | na | vaḥ | marutaḥ | śimī-vān | amaḥ / dudhraḥ | gauḥ-iva | bhīma-yuḥ ||5.56.3||
ni | ye | riṇanti | ojasā / vr̥thā | gāvaḥ | na | duḥ-dhuraḥ || aśmānam | cit | svaryam | parvatam | girim / pra | cyavayanti | yāma-bhiḥ ||5.56.4||
ut | tiṣṭha | nūnam | eṣām / stomaiḥ | sam-ukṣitānām || marutām | puru-tamam | apūrvyam / gavām | sargam-iva | hvaye ||5.56.5||
yuṅgdhvam | hi | aruṣīḥ | rathe / yuṅgdhvam | ratheṣu | rohitaḥ || yuṅgdhvam | harī iti | ajirā | dhuri | voḷhave / vahiṣṭhā | dhuri | voḷhave ||5.56.6||
uta | syaḥ | vājī | aruṣaḥ | tuvi-svaṇiḥ / iha | sma | dhāyi | darśataḥ || mā | vaḥ | yāmeṣu | marutaḥ | ciram | karat / pra | tam | ratheṣu | codata ||5.56.7||
ratham | nu | mārutam | vayam / śravasyum | ā | huvāmahe || ā | yasmin | tasthau | su-raṇāni | bibhratī / sacā | marut-su | rodasī ||5.56.8||
tam | vaḥ | śardham | rathe-śubham / tveṣam | panasyum | ā | huve || yasmin | su-jātā | su-bhagā | mahīyate / sacā | marut-su | mīḷhuṣī ||5.56.9||

ā | rudrāsaḥ | indra-vantaḥ | sa-joṣasaḥ / hiraṇya-rathāḥ | suvitāya | gantana || iyam | vaḥ | asmat | prati | haryate | matiḥ / tr̥ṣṇa-je | na | divaḥ | utsāḥ | udanyave ||5.57.1||
vāśī-mantaḥ | r̥ṣṭi-mantaḥ | manīṣiṇaḥ / su-dhanvānaḥ | iṣu-mantaḥ | niṣaṅgiṇaḥ || su-aśvāḥ | stha | su-rathāḥ | pr̥śni-mātaraḥ / su-āyudhāḥ | marutaḥ | yāthana | śubham ||5.57.2||
dhūnutha | dyām | parvatān | dāśuṣe | vasu / ni | vaḥ | vanā | jihate | yāmanaḥ | bhiyā || kopayatha | pr̥thivīm | pr̥śni-mātaraḥ / śubhe | yat | ugrāḥ | pr̥ṣatīḥ | ayugdhvam ||5.57.3||
vāta-tviṣaḥ | marutaḥ | varṣa-nirnijaḥ / yamāḥ-iva | su-sadr̥śaḥ | su-peśasaḥ || piśaṅga-aśvāḥ | aruṇa-aśvāḥ | arepasaḥ / pra-tvakṣasaḥ | mahinā | dyauḥ-iva | uravaḥ ||5.57.4||
puru-drapsāḥ | añji-mantaḥ | su-dānavaḥ / tveṣa-saṁdr̥śaḥ | anavabhra-rādhasaḥ || su-jātāsaḥ | januṣā | rukma-vakṣasaḥ / divaḥ | arkāḥ | amr̥tam | nāma | bhejire ||5.57.5||
r̥ṣṭayaḥ | vaḥ | marutaḥ | aṁsayoḥ | adhi / sahaḥ | ojaḥ | bāhvoḥ | vaḥ | balam | hitam || nr̥mṇā | śīrṣa-su | āyudhā | ratheṣu | vaḥ / viśvā | vaḥ | śrīḥ | adhi | tanūṣu | pipiśe ||5.57.6||
go-mat | aśva-vat | ratha-vat | su-vīram / candra-vat | rādhaḥ | marutaḥ | dada | naḥ || pra-śastim | naḥ | kr̥ṇuta | rudriyāsaḥ / bhakṣīya | vaḥ | avasaḥ | daivyasya ||5.57.7||
haye | naraḥ | marutaḥ | mr̥ḷata | naḥ / tuvi-maghāsaḥ | amr̥tāḥ | r̥ta-jñāḥ || satya-śrutaḥ | kavayaḥ | yuvānaḥ / br̥hat-girayaḥ | br̥hat | ukṣamāṇāḥ ||5.57.8||

tam | ūm̐ iti | nūnam | taviṣī-mantam | eṣām / stuṣe | gaṇam | mārutam | navyasīnām || ye | āśu-aśvāḥ | ama-vat | vahante / uta | īśire | amr̥tasya | sva-rājaḥ ||5.58.1||
tveṣam | gaṇam | tavasam | khādi-hastam / dhuni-vratam | māyinam | dāti-vāram || mayaḥ-bhuvaḥ | ye | amitāḥ | mahi-tvā / vandasva | vipra | tuvi-rādhasaḥ | nr̥̄n ||5.58.2||
ā | vaḥ | yantu | uda-vāhāsaḥ | adya / vr̥ṣṭim | ye | viśve | marutaḥ | junanti || ayam | yaḥ | agniḥ | marutaḥ | sam-iddhaḥ / etam | juṣadhvam | kavayaḥ | yuvānaḥ ||5.58.3||
yūyam | rājānam | iryam | janāya / vibhva-taṣṭam | janayatha | yajatrāḥ || yuṣmat | eti | muṣṭi-hā | bāhu-jūtaḥ / yuṣmat | sat-aśvaḥ | marutaḥ | su-vīraḥ ||5.58.4||
arāḥ-iva | it | acaramāḥ | ahā-iva / pra-pra | jāyante | akavāḥ | mahaḥ-bhiḥ || pr̥śneḥ | putrāḥ | upa-māsaḥ | rabhiṣṭhāḥ / svayā | matyā | marutaḥ | sam | mimikṣuḥ ||5.58.5||
yat | pra | ayāsiṣṭa | pr̥ṣatībhiḥ | aśvaiḥ / vīḷupavi-bhiḥ | marutaḥ | rathebhiḥ || kṣodante | āpaḥ | riṇate | vanāni / ava | usriyaḥ | vr̥ṣabhaḥ | krandatu | dyauḥ ||5.58.6||
prathiṣṭa | yāman | pr̥thivī | cit | eṣām / bhartā-iva | garbham | svam | it | śavaḥ | dhuḥ || vātān | hi | aśvān | dhuri | ā-yuyujre / varṣam | svedam | cakrire | rudriyāsaḥ ||5.58.7||
haye | naraḥ | marutaḥ | mr̥ḷata | naḥ / tuvi-maghāsaḥ | amr̥tāḥ | r̥ta-jñāḥ || satya-śrutaḥ | kavayaḥ | yuvānaḥ / br̥hat-girayaḥ | br̥hat | ukṣamāṇāḥ ||5.58.8||

pra | vaḥ | spaṭ | akran | suvitāya | dāvane / arca | dive | pra | pr̥thivyai | r̥tam | bhare || ukṣante | aśvān | taruṣante | ā | rajaḥ / anu | svam | bhānum | śrathayante | arṇavaiḥ ||5.59.1||
amāt | eṣām | bhiyasā | bhūmiḥ | ejati / nauḥ | na | pūrṇā | kṣarati | vyathiḥ | yatī || dūre-dr̥śaḥ | ye | citayante | ema-bhiḥ / antaḥ | mahe | vidathe | yetire | naraḥ ||5.59.2||
gavām-iva | śriyase | śr̥ṅgam | ut-tamam / sūryaḥ | na | cakṣuḥ | rajasaḥ | vi-sarjane || atyāḥ-iva | su-bhvaḥ | cāravaḥ | sthana / maryāḥ-iva | śriyase | cetatha | naraḥ ||5.59.3||
kaḥ | vaḥ | mahānti | mahatām | ut | aśnavat / kaḥ | kāvyā | marutaḥ | kaḥ | ha | pauṁsyā || yūyam | ha | bhūmim | kiraṇam | na | rejatha / pra | yat | bharadhve | suvitāya | dāvane ||5.59.4||
aśvāḥ-iva | it | aruṣāsaḥ | sa-bandhavaḥ / śūrāḥ-iva | pra-yudhaḥ | pra | uta | yuyudhuḥ || maryāḥ-iva | su-vr̥dhaḥ | vavr̥dhuḥ | naraḥ / sūryasya | cakṣuḥ | pra | minanti | vr̥ṣṭi-bhiḥ ||5.59.5||
te | ajyeṣṭhāḥ | akaniṣṭhāsaḥ | ut-bhidaḥ / amadhyamāsaḥ | mahasā | vi | vavr̥dhuḥ || su-jātāsaḥ | januṣā | pr̥śni-mātaraḥ / divaḥ | maryāḥ | ā | naḥ | accha | jigātana ||5.59.6||
vayaḥ | na | ye | śreṇīḥ | paptuḥ | ojasā / antān | divaḥ | br̥hataḥ | sānunaḥ | pari || aśvāsaḥ | eṣām | ubhaye | yathā | viduḥ / pra | parvatasya | nabhanūn | acucyavuḥ ||5.59.7||
mimātu | dyauḥ | aditiḥ | vītaye | naḥ / sam | dānu-citrāḥ | uṣasaḥ | yatantām || ā | acucyavuḥ | divyam | kośam | ete / r̥ṣe | rudrasya | marutaḥ | gr̥ṇānāḥ ||5.59.8||

iḷe | agnim | su-avasam | namaḥ-bhiḥ / iha | pra-sattaḥ | vi | cayat | kr̥tam | naḥ || rathaiḥ-iva | pra | bhare | vājayat-bhiḥ / pra-dakṣiṇit | marutām | stomam | r̥dhyām ||5.60.1||
ā | ye | tasthuḥ | pr̥ṣatīṣu | śrutāsu / su-kheṣu | rudrāḥ | marutaḥ | ratheṣu || vanā | cit | ugrāḥ | jihate | ni | vaḥ | bhiyā / pr̥thivī | cit | rejate | parvataḥ | cit ||5.60.2||
parvataḥ | cit | mahi | vr̥ddhaḥ | bibhāya / divaḥ | cit | sānu | rejata | svane | vaḥ || yat | krīḷatha | marutaḥ | r̥ṣṭi-mantaḥ / āpaḥ-iva | sadhryañcaḥ | dhavadhve ||5.60.3||
varāḥ-iva | it | raivatāsaḥ | hiraṇyaiḥ / abhi | svadhābhiḥ | tanvaḥ | pipiśre || śriye | śreyāṁsaḥ | tavasaḥ | ratheṣu / satrā | mahāṁsi | cakrire | tanūṣu ||5.60.4||
ajyeṣṭhāsaḥ | akaniṣṭhāsaḥ | ete / sam | bhrātaraḥ | vavr̥dhuḥ | saubhagāya || yuvā | pitā | su-apā | rudraḥ | eṣām / su-dughā | pr̥śniḥ | su-dinā | marut-bhyaḥ ||5.60.5||
yat | ut-tame | marutaḥ | madhyame | vā / yat | vā | avame | su-bhagāsaḥ | divi | stha || ataḥ | naḥ | rudrāḥ | uta | vā | nu | asya / agne | vittāt | haviṣaḥ | yat | yajāma ||5.60.6||
agniḥ | ca | yat | marutaḥ | viśva-vedasaḥ / divaḥ | vahadhve | ut-tarāt | adhi | snu-bhiḥ || te | mandasānāḥ | dhunayaḥ | riśādasaḥ / vāmam | dhatta | yajamānāya | sunvate ||5.60.7||
agne | marut-bhiḥ | śubhayat-bhiḥ | r̥kva-bhiḥ / somam | piba | mandasānaḥ | gaṇaśri-bhiḥ || pāvakebhiḥ | viśvam-invebhiḥ | āyu-bhiḥ / vaiśvānara | pra-divā | ketunā | sa-jūḥ ||5.60.8||

ke | stha | naraḥ | śreṣṭha-tamāḥ / ye | ekaḥ-ekaḥ | ā-yaya || paramasyāḥ | parā-vataḥ ||5.61.1||
kva | vaḥ | aśvāḥ | kva | abhīśavaḥ / katham | śeka | kathā | yaya || pr̥ṣṭhe | sadaḥ | nasoḥ | yamaḥ ||5.61.2||
jaghane | codaḥ | eṣām / vi | sakthāni | naraḥ | yamuḥ || putra-kr̥the | na | janayaḥ ||5.61.3||
parā | vīrāsaḥ | itana / maryāsaḥ | bhadra-jānayaḥ || agni-tapaḥ | yathā | asatha ||5.61.4||
sanat | sā | aśvyam | paśum / uta | gavyam | śata-avayam || śyāvāśva-stutāya | yā | doḥ | vīrāya | upa-barbr̥hat ||5.61.5||
uta | tvā | strī | śaśīyasī / puṁsaḥ | bhavati | vasyasī || adeva-trāt | arādhasaḥ ||5.61.6||
vi | yā | jānāti | jasurim / vi | tr̥ṣyantam | vi | kāminam || deva-trā | kr̥ṇute | manaḥ ||5.61.7||
uta | gha | nemaḥ | astutaḥ / pumān | iti | bruve | paṇiḥ || saḥ | vaira-deye | it | samaḥ ||5.61.8||
uta | me | arapat | yuvatiḥ | mamanduṣī / prati | śyāvāya | vartanim || vi | rohitā | puru-mīḷhāya | yematuḥ / viprāya | dīrgha-yaśase ||5.61.9||
yaḥ | me | dhenūnām | śatam / vaidat-aśviḥ | yathā | dadat || tarantaḥ-iva | maṁhanā ||5.61.10||
ye | īm | vahante | āśu-bhiḥ / pibantaḥ | madiram | madhu || atra | śravāṁsi | dadhire ||5.61.11||
yeṣām | śriyā | adhi | rodasī iti / vi-bhrājante | ratheṣu | ā || divi | rukmaḥ-iva | upari ||5.61.12||
yuvā | saḥ | mārutaḥ | gaṇaḥ / tveṣa-rathaḥ | anedyaḥ || śubham-yāvā | aprati-skutaḥ ||5.61.13||
kaḥ | veda | nūnam | eṣām / yatra | madanti | dhūtayaḥ || r̥ta-jātāḥ | arepasaḥ ||5.61.14||
yūyam | martam | vipanyavaḥ / pra-netāraḥ | itthā | dhiyā || śrotāraḥ | yāma-hūtiṣu ||5.61.15||
te | naḥ | vasūni | kāmyā / puru-candrāḥ | riśādasaḥ || ā | yajñiyāsaḥ | vavr̥ttana ||5.61.16||
etam | me | stomam | ūrmye / dārbhyāya | parā | vaha || giraḥ | devi | rathīḥ-iva ||5.61.17||
uta | me | vocatāt | iti / suta-some | ratha-vītau || na | kāmaḥ | apa | veti | me ||5.61.18||
eṣaḥ | kṣeti | ratha-vītiḥ / magha-vā | go-matīḥ | anu || parvateṣu | apa-śritaḥ ||5.61.19||

r̥tena | r̥tam | api-hitam | dhruvam | vām / sūryasya | yatra | vi-mucanti | aśvān || daśa | śatā | saha | tasthuḥ | tat | ekam / devānām | śreṣṭham | vapuṣām | apaśyam ||5.62.1||
tat | su | vām | mitrāvaruṇā | mahi-tvam / īrmā | tasthuṣīḥ | aha-bhiḥ | duduhre || viśvāḥ | pinvathaḥ | svasarasya | dhenāḥ / anu | vām | ekaḥ | paviḥ | ā | vavarta ||5.62.2||
adhārayatam | pr̥thivīm | uta | dyām / mitra-rājānā | varuṇā | mahaḥ-bhiḥ || vardhayatam | oṣadhīḥ | pinvatam | gāḥ / ava | vr̥ṣṭim | sr̥jatam | jīradānū iti jīra-dānū ||5.62.3||
ā | vām | aśvāsaḥ | su-yujaḥ | vahantu / yata-raśmayaḥ | upa | yantu | arvāk || ghr̥tasya | niḥ-nik | anu | vartate | vām / upa | sindhavaḥ | pra-divi | kṣaranti ||5.62.4||
anu | śrutām | amatim | vardhat | urvīm / barhiḥ-iva | yajuṣā | rakṣamāṇā || namasvantā | dhr̥ta-dakṣā | adhi | garte / mitra | āsāthe iti | varuṇa | iḷāsu | antariti ||5.62.5||
akravi-hastā | su-kr̥te | paraḥ-pā / yam | trāsāthe iti | varuṇā | iḷāsu | antariti || rājānā | kṣatram | ahr̥ṇīyamānā / sahasra-sthūṇam | bibhr̥thaḥ | saha | dvau ||5.62.6||
hiraṇya-nirnik | ayaḥ | asya | sthūṇā / vi | bhrājate | divi | aśvājanī-iva || bhadre | kṣetre | ni-mitā | talvile | vā / sanema | madhvaḥ | adhi-gartyasya ||5.62.7||
hiraṇya-rūpam | uṣasaḥ | vi-uṣṭau / ayaḥ-sthūṇam | ut-itā | sūryasya || ā | rohathaḥ | varuṇa | mitra | gartam / ataḥ | cakṣāthe iti | aditim | ditim | ca ||5.62.8||
yat | baṁhiṣṭham | na | ati-vidhe | sudānū iti su-dānū / acchidram | śarma | bhuvanasya | gopā || tena | naḥ | mitrāvaruṇau | aviṣṭam / sisāsantaḥ | jigīvāṁsaḥ | syāma ||5.62.9||

r̥tasya | gopau | adhi | tiṣṭhathaḥ | ratham / satya-dharmāṇā | parame | vi-omani || yam | atra | mitrāvaruṇā | avathaḥ | yuvam / tasmai | vr̥ṣṭiḥ | madhu-mat | pinvate | divaḥ ||5.63.1||
sam-rājau | asya | bhuvanasya | rājathaḥ / mitrāvaruṇā | vidathe | svaḥ-dr̥śā || vr̥ṣṭim | vām | rādhaḥ | amr̥ta-tvam | īmahe / dyāvāpr̥thivī iti | vi | caranti | tanyavaḥ ||5.63.2||
sam-rājau | ugrā | vr̥ṣabhā | divaḥ | patī iti / pr̥thivyāḥ | mitrāvaruṇā | vicarṣaṇī iti vi-carṣaṇī || citrebhiḥ | abhraiḥ | upa | tiṣṭhathaḥ | ravam / dyām | varṣayathaḥ | asurasya | māyayā ||5.63.3||
māyā | vām | mitrāvaruṇā | divi | śritā / sūryaḥ | jyotiḥ | carati | citram | āyudham || tam | abhreṇa | vr̥ṣṭyā | gūhathaḥ | divi / parjanya | drapsāḥ | madhu-mantaḥ | īrate ||5.63.4||
ratham | yuñjate | marutaḥ | śubhe | su-kham / śūraḥ | na | mitrāvaruṇā | go-iṣṭiṣu || rajāṁsi | citrā | vi | caranti | tanyavaḥ / divaḥ | sam-rājā | payasā | naḥ | ukṣatam ||5.63.5||
vācam | su | mitrāvaruṇau | irā-vatīm / parjanyaḥ | citrām | vadati | tviṣi-matīm || abhrā | vasata | marutaḥ | su | māyayā / dyām | varṣayatam | aruṇām | arepasam ||5.63.6||
dharmaṇā | mitrāvaruṇā | vipaḥ-citā / vratā | rakṣethe iti | asurasya | māyayā || r̥tena | viśvam | bhuvanam | vi | rājathaḥ / sūryam | ā | dhatthaḥ | divi | citryam | ratham ||5.63.7||

varuṇam | vaḥ | riśādasam / r̥cā | mitram | havāmahe || pari | vrajā-iva | bāhvoḥ / jaganvāṁsā | svaḥ-naram ||5.64.1||
tā | bāhavā | su-cetunā / pra | yantam | asmai | arcate || śevam | hi | jāryam | vām / viśvāsu | kṣāsu | joguve ||5.64.2||
yat | nūnam | aśyām | gatim / mitrasya | yāyām | pathā || asya | priyasya | śarmaṇi / ahiṁsānasya | saścire ||5.64.3||
yuvābhyām | mitrāvaruṇā / upa-mam | dheyām | r̥cā || yat | ha | kṣaye | maghonām / stotr̥̄ṇām | ca | spūrdhase ||5.64.4||
ā | naḥ | mitra | sudīti-bhiḥ / varuṇaḥ | ca | sadha-sthe | ā || sve | kṣaye | maghonām / sakhīnām | ca | vr̥dhase ||5.64.5||
yuvam | naḥ | yeṣu | varuṇā | kṣatram | br̥hat | ca | bibhr̥thaḥ || uru | naḥ | vāja-sātaye / kr̥tam | rāye | svastaye ||5.64.6||
ucchantyām | me | yajatā / deva-kṣatre | ruśat-gavi || sutam | somam | na | hasti-bhiḥ / ā | paṭ-bhiḥ | dhāvatam | narā / bibhratau | arcanānasam ||5.64.7||

yaḥ | ciketa | saḥ | su-kratuḥ / deva-trā | saḥ | bravītu | naḥ || varuṇaḥ | yasya | darśataḥ / mitraḥ | vā | vanate | giraḥ ||5.65.1||
tā | hi | śreṣṭha-varcasā / rājānā | dīrghaśrut-tamā || tā | satpatī iti sat-patī | r̥ta-vr̥dhā / r̥ta-vānā | jane-jane ||5.65.2||
tā | vām | iyānaḥ | avase / pūrvau | upa | bruve | sacā || su-aśvāsaḥ | su | cetunā / vājān | abhi | pra | dāvane ||5.65.3||
mitraḥ | aṁhoḥ | cit | āt | uru / kṣayāya | gātum | vanate || mitrasya | hi | pra-tūrvataḥ / su-matiḥ | asti | vidhataḥ ||5.65.4||
vayam | mitrasya | avasi / syāma | saprathaḥ-tame || anehasaḥ | tvā-ūtayaḥ / satrā | varuṇa-śeṣasaḥ ||5.65.5||
yuvam | mitrā | imam | janam / yatathaḥ | sam | ca | nayathaḥ || mā | maghonaḥ | pari | khyatam / mo iti | asmākam | r̥ṣīṇām / go-pīthe | naḥ | uruṣyatam ||5.65.6||

ā | cikitāna | sukratū iti su-kratū / devau | marta | riśādasā || varuṇāya | r̥ta-peśase / dadhīta | prayase | mahe ||5.66.1||
tā | hi | kṣatram | avi-hrutam / samyak | asuryam | āśāte iti || adha | vratā-iva | mānuṣam / svaḥ | na | dhāyi | darśatam ||5.66.2||
tā | vām | eṣe | rathānām / urvīm | gavyūtim | eṣām || rāta-havyasya | su-stutim / dadhr̥k | stomaiḥ | manāmahe ||5.66.3||
adha | hi | kāvyā | yuvam / dakṣasya | pūḥ-bhiḥ | adbhutā || ni | ketunā | janānām / cikethe iti | pūta-dakṣasā ||5.66.4||
tat | r̥tam | pr̥thivi | br̥hat / śravaḥ-eṣe | r̥ṣīṇām || jrayasānau | aram | pr̥thu / ati | kṣaranti | yāma-bhiḥ ||5.66.5||
ā | yat | vām | īya-cakṣasā / mitrā | vayam | ca | sūrayaḥ || vyaciṣṭhe | bahu-pāyye / yatemahi | sva-rājye ||5.66.6||

baṭ | itthā | devā | niḥ-kr̥tam / ādityā | yajatam | br̥hat || varuṇa | mitra | aryaman / varṣiṣṭham | kṣatram | āśāthe iti ||5.67.1||
ā | yat | yonim | hiraṇyayam / varuṇa | mitra | sadathaḥ || dhartārā | carṣaṇīnām / yantam | sumnam | riśādasā ||5.67.2||
viśve | hi | viśva-vedasaḥ / varuṇaḥ | mitraḥ | aryamā || vratā | padā-iva | saścire / pānti | martyam | riṣaḥ ||5.67.3||
te | hi | satyāḥ | r̥ta-spr̥śaḥ / r̥ta-vānaḥ | jane-jane || su-nīthāsaḥ | su-dānavaḥ / aṁhoḥ | cit | uru-cakrayaḥ ||5.67.4||
kaḥ | nu | vām | mitra | astutaḥ / varuṇaḥ | vā | tanūnām || tat | su | vām | ā | īṣate | matiḥ / atri-bhyaḥ | ā | īṣate | matiḥ ||5.67.5||

pra | vaḥ | mitrāya | gāyata / varuṇāya | vipā | girā || mahi-kṣatrau | r̥tam | br̥hat ||5.68.1||
sam-rājā | yā | ghr̥tayonī iti ghr̥ta-yonī / mitraḥ | ca | ubhā | varuṇaḥ | ca || devā | deveṣu | pra-śastā ||5.68.2||
tā | naḥ | śaktam | pārthivasya / mahaḥ | rāyaḥ | divyasya || mahi | vām | kṣatram | deveṣu ||5.68.3||
r̥tam | r̥tena | sapantā / iṣiram | dakṣam | āśāte iti || adruhā | devau | vardhete iti ||5.68.4||
vr̥ṣṭi-dyāvā | rīti-āpā / iṣaḥ | patī iti | dānu-matyāḥ || br̥hantam | gartam | āśāte iti ||5.68.5||

trī | rocanā | varuṇa | trīn | uta | dyūn / trīṇi | mitra | dhārayathaḥ | rajāṁsi || vavr̥dhānau | amatim | kṣatriyasya / anu | vratam | rakṣamāṇau | ajuryam ||5.69.1||
irā-vatīḥ | varuṇa | dhenavaḥ | vām / madhu-mat | vām | sindhavaḥ | mitra | duhre || trayaḥ | tasthuḥ | vr̥ṣabhāsaḥ | tisr̥̄ṇām / dhiṣaṇānām | retaḥ-dhāḥ | vi | dyu-mantaḥ ||5.69.2||
prātaḥ | devīm | aditim | johavīmi / madhyaṁdine | ut-itā | sūryasya || rāye | mitrāvaruṇā | sarva-tātā / īḷe | tokāya | tanayāya | śam | yoḥ ||5.69.3||
yā | dhartārā | rajasaḥ | rocanasya / uta | ādityā | divyā | pārthivasya || na | vām | devāḥ | amr̥tāḥ | ā | minanti / vratāni | mitrāvaruṇā | dhruvāṇi ||5.69.4||

puru-uruṇā | cit | hi | asti / avaḥ | nūnam | vām | varuṇa || mitra | vaṁsi | vām | su-matim ||5.70.1||
tā | vām | samyak | adruhvāṇā / iṣam | aśyāma | dhāyase || vayam | te | rudrā | syāma ||5.70.2||
pātam | naḥ | rudrā | pāyu-bhiḥ / uta | trāyethām | su-trātrā || turyāma | dasyūn | tanūbhiḥ ||5.70.3||
mā | kasya | adbhutakratū ityadbhuta-kratū / yakṣam | bhujema | tanūbhiḥ || mā | śeṣasā | mā | tanasā ||5.70.4||

ā | naḥ | gantam | riśādasā | varuṇa | mitra | barhaṇā || upa | imam | cārum | adhvaram ||5.71.1||
viśvasya | hi | pra-cetasā | varuṇa | mitra | rājathaḥ || īśānā | pipyatam | dhiyaḥ ||5.71.2||
upa | naḥ | sutam | ā | gatam | varuṇa | mitra | dāśuṣaḥ || asya | somasya | pītaye ||5.71.3||

ā | mitre | varuṇe | vayam / gīḥ-bhiḥ | juhumaḥ | atri-vat || ni | barhiṣi | sadatam | soma-pītaye ||5.72.1||
vratena | sthaḥ | dhruva-kṣemā / dharmaṇā | yātayat-janā || ni | barhiṣi | sadatam | soma-pītaye ||5.72.2||
mitraḥ | ca | naḥ | varuṇaḥ | ca / juṣetām | yajñam | iṣṭaye || ni | barhiṣi | sadatam | soma-pītaye ||5.72.3||

yat | adya | sthaḥ | pārā-vati / yat | ārvā-vati | aśvinā || yat | vā | puru | puru-bhujā / yat | antarikṣe | ā | gatam ||5.73.1||
iha | tyā | puru-bhūtamā / puru | daṁsāṁsi | bibhratā || varasyā | yāmi | adhrigū ityadhri-gū / huve | tuviḥ-tamā | bhuje ||5.73.2||
īrmā | anyat | vapuṣe | vapuḥ / cakram | rathasya | yemathuḥ || pari | anyā | nāhuṣā | yugā / mahnā | rajāṁsi | dīyathaḥ ||5.73.3||
tat | ūm̐ iti | su | vām | enā | kr̥tam / viśvā | yat | vām | anu | stave || nānā | jātau | arepasā / sam | asme iti | bandhum | ā | īyathuḥ ||5.73.4||
ā | yat | vām | sūryā | ratham / tiṣṭhat | raghu-syadam | sadā || pari | vām | aruṣāḥ | vayaḥ / ghr̥ṇā | varante | ā-tapaḥ ||5.73.5||
yuvoḥ | atriḥ | ciketati / narā | sumnena | cetasā || gharmam | yat | vām | arepasam / nāsatyā | āsnā | bhuraṇyati ||5.73.6||
ugraḥ | vām | kakuhaḥ | yayiḥ / śr̥ṇve | yāmeṣu | sam-taniḥ || yat | vām | daṁsaḥ-bhiḥ | aśvinā / atriḥ | narā | ā-vavartati ||5.73.7||
madhvaḥ | ūm̐ iti | su | madhu-yuvā / rudrā | sisakti | pipyuṣī || yat | samudrā | ati | parṣathaḥ / pakvāḥ | pr̥kṣaḥ | bharanta | vām ||5.73.8||
satyam | it | vai | ūm̐ iti | aśvinā / yuvām | āhuḥ | mayaḥ-bhuvā || tā | yāman | yāma-hūtamā / yāman | ā | mr̥ḷayat-tamā ||5.73.9||
imā | brahmāṇi | vardhanā / aśvi-bhyām | santu | śam-tamā || yā | takṣāma | rathān-iva / avocāma | br̥hat | namaḥ ||5.73.10||

kū-sthaḥ | devau | aśvinā / adya | divaḥ | manāvasū iti || tat | śravathaḥ | vr̥ṣaṇvasū iti vr̥ṣaṇ-vasū / atriḥ | vām | ā | vivāsati ||5.74.1||
kuha | tyā | kuha | nu | śrutā / divi | devā | nāsatyā || kasmin | ā | yatathaḥ | jane / kaḥ | vām | nadīnām | sacā ||5.74.2||
kam | yāthaḥ | kam | ha | gacchathaḥ / kam | accha | yuñjāthe iti | ratham || kasya | brahmāṇi | raṇyathaḥ / vayam | vām | uśmasi | iṣṭaye ||5.74.3||
pauram | cit | hi | uda-prutam / paura | paurāya | jinvathaḥ || yat | īm | gr̥bhīta-tātaye / siṁham-iva | druhaḥ | pade ||5.74.4||
pra | cyavānāt | jujuruṣaḥ / vavrim | atkam | na | muñcathaḥ || yuvā | yadi | kr̥thaḥ | punaḥ / ā | kāmam | r̥ṇve | vadhvaḥ ||5.74.5||
asti | hi | vām | iha | stotā / smasi | vām | sam-dr̥śi | śriye || nu | śrutam | me | ā | gatam / avaḥ-bhiḥ | vājinīvasū iti vājinī-vasū ||5.74.6||
kaḥ | vām | adya | purūṇām / ā | vavne | martyānām || kaḥ | vipraḥ | vipra-vāhasā / kaḥ | yajñaiḥ | vājinīvasū iti vājinī-vasū ||5.74.7||
ā | vām | rathaḥ | rathānām / yeṣṭhaḥ | yātu | aśvinā || puru | cit | asma-yuḥ | tiraḥ / āṅgūṣaḥ | martyeṣu | ā ||5.74.8||
śam | ūm̐ iti | su | vām | madhu-yuvā / asmākam | astu | carkr̥tiḥ || arvācīnā | vi-cetasā / vi-bhiḥ | śyenā-iva | dīyatam ||5.74.9||
aśvinā | yat | ha | karhi | cit / śuśruyātam | imam | havam || vasvīḥ | ūm̐ iti | su | vām | bhujaḥ / pr̥ñcanti | su | vām | pr̥caḥ ||5.74.10||

prati | priya-tamam | ratham / vr̥ṣaṇam | vasu-vāhanam || stotā | vām | aśvinau | r̥ṣiḥ / stomena | prati | bhūṣati / mādhvī iti | mama | śrutam | havam ||5.75.1||
ati-āyātam | aśvinā / tiraḥ | viśvāḥ | aham | sanā || dasrā | hiraṇyavartanī iti hiraṇya-vartanī / su-sumnā | sindhu-vāhasā / mādhvī iti | mama | śrutam | havam ||5.75.2||
ā | naḥ | ratnāni | bibhratau / aśvinā | gacchatam | yuvam || rudrā | hiraṇyavartanī iti hiraṇya-vartanī / juṣāṇā | vājinīvasū iti vājinī-vasū / mādhvī iti | mama | śrutam | havam ||5.75.3||
su-stubhaḥ | vām | vr̥ṣaṇvasū iti vr̥ṣaṇ-vasū / rathe | vāṇīcī | ā-hitā || uta | vām | kakuhaḥ | mr̥gaḥ / pr̥kṣaḥ | kr̥ṇoti | vāpuṣaḥ / mādhvī iti | mama | śrutam | havam ||5.75.4||
bodhit-manasā | rathyā / iṣirā | havana-śrutā || vi-bhiḥ | cyavānam | aśvinā / ni | yāthaḥ | advayāvinam / mādhvī iti | mama | śrutam | havam ||5.75.5||
ā | vām | narā | manaḥ-yujaḥ / aśvāsaḥ | pruṣita-psavaḥ || vayaḥ | vahantu | pītaye / saha | sumnebhiḥ | aśvinā / mādhvī iti | mama | śrutam | havam ||5.75.6||
aśvinau | ā | iha | gacchatam / nāsatyā | mā | vi | venatam || tiraḥ | cit | arya-yā | pari / vartiḥ | yātam | adābhyā / mādhvī iti | mama | śrutam | havam ||5.75.7||
asmin | yajñe | adābhyā / jaritāram | śubhaḥ | patī iti || avasyum | aśvinā | yuvam / gr̥ṇantam | upa | bhūṣathaḥ / mādhvī iti | mama | śrutam | havam ||5.75.8||
abhūt | uṣāḥ | ruśat-paśuḥ / ā | agniḥ | adhāyi | r̥tviyaḥ || ayoji | vām | vr̥ṣaṇvasū iti vr̥ṣaṇ-vasū / rathaḥ | dasrau | amartyaḥ / mādhvī iti | mama | śrutam | havam ||5.75.9||

ā | bhāti | agniḥ | uṣasām | anīkam / ut | viprāṇām | deva-yāḥ | vācaḥ | asthuḥ || arvāñcā | nūnam | rathyā | iha | yātam / pīpi-vāṁsam | aśvinā | gharmam | accha ||5.76.1||
na | saṁskr̥tam | pra | mimītaḥ | gamiṣṭhā / anti | nūnam | aśvinā | upa-stutā | iha || divā | abhi-pitve | avasā | ā-gamiṣṭhā / prati | avartim | dāśuṣe | śam-bhaviṣṭhā ||5.76.2||
uta | ā | yātam | sam-gave | prātaḥ | ahnaḥ / madhyaṁdine | ut-itā | sūryasya || divā | naktam | avasā | śam-tamena / na | idānīm | pītiḥ | aśvinā | ā | tatāna ||5.76.3||
idam | hi | vām | pra-divi | sthānam | okaḥ / ime | gr̥hāḥ | aśvinā | idam | duroṇam || ā | naḥ | divaḥ | br̥hataḥ | parvatāt | ā / at-bhyaḥ | yātam | iṣam | ūrjam | vahantā ||5.76.4||
sam | aśvinoḥ | avasā | nūtanena / mayaḥ-bhuvā | su-pranītī | gamema || ā | naḥ | rayim | vahatam | ā | uta | vīrān / ā | viśvāni | amr̥tā | saubhagāni ||5.76.5||

prātaḥ-yāvānā | prathamā | yajadhvam / purā | gr̥dhrāt | araruṣaḥ | pibātaḥ || prātaḥ | hi | yajñam | aśvinā | dadhāte iti / pra | śaṁsanti | kavayaḥ | pūrva-bhājaḥ ||5.77.1||
prātaḥ | yajadhvam | aśvinā | hinota / na | sāyam | asti | deva-yāḥ | ajuṣṭam || uta | anyaḥ | asmat | yajate | vi | ca | āvaḥ / pūrvaḥ-pūrvaḥ | yajamānaḥ | vanīyān ||5.77.2||
hiraṇya-tvak | madhu-varṇaḥ | ghr̥ta-snuḥ / pr̥kṣaḥ | vahan | ā | rathaḥ | vartate | vām || manaḥ-javāḥ | aśvinā | vāta-raṁhāḥ / yena | ati-yāthaḥ | duḥ-itāni | viśvā ||5.77.3||
yaḥ | bhūyiṣṭham | nāsatyābhyām | viveṣa / caniṣṭham | pitvaḥ | rarate | vi-bhāge || saḥ | tokam | asya | pīparat | śamībhiḥ / anūrdhva-bhāsaḥ | sadam | it | tuturyāt ||5.77.4||
sam | aśvinoḥ | avasā | nūtanena / mayaḥ-bhuvā | su-pranītī | gamema || ā | naḥ | rayim | vahatam | ā | uta | vīrān / ā | viśvāni | amr̥tā | saubhagāni ||5.77.5||

aśvinau | ā | iha | gacchatam / nāsatyā | mā | vi | venatam || haṁsau-iva | patatam | ā | sutān | upa ||5.78.1||
aśvinā | hariṇau-iva / gaurau-iva | anu | yavasam || haṁsau-iva | patatam | ā | sutān | upa ||5.78.2||
aśvinā | vājinīvasū iti vājinī-vasū / juṣethām | yajñam | iṣṭaye || haṁsau-iva | patatam | ā | sutān | upa ||5.78.3||
atriḥ | yat | vām | ava-rohan | r̥bīsam / ajohavīt | nādhamānā-iva | yoṣā || śyenasya | cit | javasā | nūtanena / ā | agacchatam | aśvinā | śam-tamena ||5.78.4||
vi | jihīṣva | vanaspate / yoniḥ | sūṣyantyāḥ-iva || śrutam | me | aśvinā | havam / sapta-vadhrim | ca | muñcatam ||5.78.5||
bhītāya | nādhamānāya / r̥ṣaye | sapta-vadhraye || māyābhiḥ | aśvinā | yuvam / vr̥kṣam | sam | ca | vi | ca | acathaḥ ||5.78.6||
yathā | vātaḥ | puṣkariṇīm / sam-iṅgayati | sarvataḥ || eva | te | garbhaḥ | ejatu / niḥ-aitu | daśa-māsyaḥ ||5.78.7||
yathā | vātaḥ | yathā | vanam / yathā | samudraḥ | ejati || eva | tvam | daśa-māsya / saha | ava | ihi | jarāyuṇā ||5.78.8||
daśa | māsān | śaśayānaḥ / kumāraḥ | adhi | mātari || niḥ-aitu | jīvaḥ | akṣataḥ / jīvaḥ | jīvantyāḥ | adhi ||5.78.9||

mahe | naḥ | adya | bodhaya / uṣaḥ | rāye | divitmatī || yathā | cit | naḥ | abodhayaḥ / satya-śravasi | vāyye / su-jāte | aśva-sūnr̥te ||5.79.1||
yā | su-nīthe | śaucat-rathe / vi | aucchaḥ | duhitaḥ | divaḥ || sā | vi | uccha | sahīyasi / satya-śravasi | vāyye / su-jāte | aśva-sūnr̥te ||5.79.2||
sā | naḥ | adya | ābharat-vasuḥ / vi | uccha | duhitaḥ | divaḥ || yo iti | vi | aucchaḥ | sahīyasi / satya-śravasi | vāyye / su-jāte | aśva-sūnr̥te ||5.79.3||
abhi | ye | tvā | vibhā-vari / stomaiḥ | gr̥ṇanti | vahnayaḥ || maghaiḥ | maghoni | su-śriyaḥ / dāman-vantaḥ | su-rātayaḥ / su-jāte | aśva-sūnr̥te ||5.79.4||
yat | cit | hi | te | gaṇāḥ | ime / chadayanti | maghattaye || pari | cit | vaṣṭayaḥ | dadhuḥ / dadataḥ | rādhaḥ | ahrayam / su-jāte | aśva-sūnr̥te ||5.79.5||
ā | eṣu | dhāḥ | vīra-vat | yaśaḥ / uṣaḥ | maghoni | sūriṣu || ye | naḥ | rādhāṁsi | ahrayā / magha-vānaḥ | arāsata / su-jāte | aśva-sūnr̥te ||5.79.6||
tebhyaḥ | dyumnam | br̥hat | yaśaḥ / uṣaḥ | maghoni | ā | vaha || ye | naḥ | rādhāṁsi | aśvyā / gavyā | bhajanta | sūrayaḥ / su-jāte | aśva-sūnr̥te ||5.79.7||
uta | naḥ | go-matīḥ | iṣaḥ / ā | vaha | duhitaḥ | divaḥ || sākam | sūryasya | raśmi-bhiḥ / śukraiḥ | śocat-bhiḥ | arci-bhiḥ / su-jāte | aśva-sūnr̥te ||5.79.8||
vi | uccha | duhitaḥ | divaḥ / mā | ciram | tanuthāḥ | apaḥ || na | it | tvā | stenam | yathā | ripum / tapāti | sūraḥ | arciṣā / su-jāte | aśva-sūnr̥te ||5.79.9||
etāvat | vā | it | uṣaḥ | tvam / bhūyaḥ | vā | dātum | arhasi || yā | stotr̥-bhyaḥ | vibhā-vari / ucchantī | na | pra-mīyase / su-jāte | aśva-sūnr̥te ||5.79.10||

dyutat-yāmānam | br̥hatīm | r̥tena / r̥ta-varīm | aruṇa-psum | vi-bhātīm || devīm | uṣasam | svaḥ | ā-vahantīm / prati | viprāsaḥ | mati-bhiḥ | jarante ||5.80.1||
eṣā | janam | darśatā | bodhayantī / su-mān | pathaḥ | kr̥ṇvatī | yāti | agre || br̥hat-rathā | br̥hatī | viśvam-invā / uṣāḥ | jyotiḥ | yacchati | agre | ahnām ||5.80.2||
eṣā | gobhiḥ | aruṇebhiḥ | yujānā / asredhantī | rayim | apra-āyu | cakre || pathaḥ | radantī | suvitāya | devī / puru-stutā | viśva-vārā | vi | bhāti ||5.80.3||
eṣā | vi-enī | bhavati | dvi-barhāḥ / āviḥ-kr̥ṇvānā | tanvam | purastāt || r̥tasya | panthām | anu | eti | sādhu / prajānatī-iva | na | diśaḥ | mināti ||5.80.4||
eṣā | śubhrā | na | tanvaḥ | vidānā / ūrdhvā-iva | snātī | dr̥śaye | naḥ | asthāt || apa | dveṣaḥ | bādhamānā | tamāṁsi / uṣāḥ | divaḥ | duhitā | jyotiṣā | ā | agāt ||5.80.5||
eṣā | pratīcī | duhitā | divaḥ | nr̥̄n / yoṣā-iva | bhadrā | ni | riṇīte | apsaḥ || vi-ūrṇvatī | dāśuṣe | vāryāṇi / punaḥ | jyotiḥ | yuvatiḥ | pūrva-thā | akarityakaḥ ||5.80.6||

yuñjate | manaḥ | uta | yuñjate | dhiyaḥ / viprāḥ | viprasya | br̥hataḥ | vipaḥ-citaḥ || vi | hotrāḥ | dadhe | vayuna-vit | ekaḥ | it / mahī | devasya | savituḥ | pari-stutiḥ ||5.81.1||
viśvā | rūpāṇi | prati | muñcate | kaviḥ / pra | asāvīt | bhadram | dvi-pade | catuḥ-pade || vi | nākam | akhyat | savitā | vareṇyaḥ / anu | pra-yānam | uṣasaḥ | vi | rājati ||5.81.2||
yasya | pra-yānam | anu | anye | it | yayuḥ / devāḥ | devasya | mahimānam | ojasā || yaḥ | pārthivāni | vi-mame | saḥ | etaśaḥ / rajāṁsi | devaḥ | savitā | mahi-tvanā ||5.81.3||
uta | yāsi | savitariti | trīṇi | rocanā / uta | sūryasya | raśmi-bhiḥ | sam | ucyasi || uta | rātrīm | ubhayataḥ | pari | īyase / uta | mitraḥ | bhavasi | deva | dharma-bhiḥ ||5.81.4||
uta | īśiṣe | pra-savasya | tvam | ekaḥ | it / uta | pūṣā | bhavasi | deva | yāma-bhiḥ || uta | idam | viśvam | bhuvanam | vi | rājasi / śyāva-aśvaḥ | te | savitariti | stomam | ānaśe ||5.81.5||

tat | savituḥ | vr̥ṇīmahe / vayam | devasya | bhojanam || śreṣṭham | sarva-dhātamam / turam | bhagasya | dhīmahi ||5.82.1||
asya | hi | svayaśaḥ-taram / savituḥ | kat | cana | priyam || na | minanti | sva-rājyam ||5.82.2||
saḥ | hi | ratnāni | dāśuṣe / suvāti | savitā | bhagaḥ || tam | bhāgam | citram | īmahe ||5.82.3||
adya | naḥ | deva | savitariti / prajā-vat | sāvīḥ | saubhagam || parā | duḥ-svapnyam | suva ||5.82.4||
viśvāni | deva | savitaḥ / duḥ-itāni | parā | suva || yat | bhadram | tat | naḥ | ā | suva ||5.82.5||
anāgasaḥ | aditaye / devasya | savituḥ | save || viśvā | vāmāni | dhīmahi ||5.82.6||
ā | viśva-devam | sat-patim / su-uktaiḥ | adya | vr̥ṇīmahe || satya-savam | savitāram ||5.82.7||
yaḥ | ime iti | ubhe iti | ahanī iti / puraḥ | eti | apra-yucchan || su-ādhīḥ | devaḥ | savitā ||5.82.8||
yaḥ | imā | viśvā | jātāni / ā-śravayati | ślokena || pra | ca | suvāti | savitā ||5.82.9||

accha | vada | tavasam | gīḥ-bhiḥ | ābhiḥ / stuhi | parjanyam | namasā | ā |vivāsa || kanikradat | vr̥ṣabhaḥ | jīra-dānuḥ / retaḥ | dadhāti | oṣadhīṣu | garbham ||5.83.1||
vi | vr̥kṣān | hanti | uta | hanti | rakṣasaḥ / viśvam | bibhāya | bhuvanam | mahā-vadhāt || uta | anāgāḥ | īṣate | vr̥ṣṇya-vataḥ / yat | parjanyaḥ | stanayan | hanti | duḥ-kr̥taḥ ||5.83.2||
rathī-iva | kaśayā | aśvān | abhi-kṣipan / āviḥ | dūtān | kr̥ṇute | varṣyān | aha || dūrāt | siṁhasya | stanathāḥ | ut | īrate / yat | parjanyaḥ | kr̥ṇute | varṣyam | nabhaḥ ||5.83.3||
pra | vātāḥ | vānti | patayanti | vi-dyutaḥ / ut | oṣadhīḥ | jihate | pinvate | sva1riti svaḥ || irā | viśvasmai | bhuvanāya | jāyate / yat | parjanyaḥ | pr̥thivīm | retasā | avati ||5.83.4||
yasya | vrate | pr̥thivī | nannamīti / yasya | vrate | śapha-vat | jarbhurīti || yasya | vrate | oṣadhīḥ | viśva-rūpāḥ / saḥ | naḥ | parjanya | mahi | śarma | yaccha ||5.83.5||
divaḥ | naḥ | vr̥ṣṭim | marutaḥ | rarīdhvam / pra | pinvata | vr̥ṣṇaḥ | aśvasya | dhārāḥ || arvāṅ | etena | stanayitnunā | ā | ihi / apaḥ | ni-siñcan | asuraḥ | pitā | nāḥ ||5.83.6||
abhi | kranda | stanaya | garbham | ā | dhāḥ / udan-vatā | pari | dīya | rathena || dr̥tim | su | karṣa | vi-sitam | nyañcam / samāḥ | bhavantu | ut-vataḥ | ni-pādāḥ ||5.83.7||
mahāntam | kośam | ut | aca | ni | siñca / syandantām | kulyāḥ | vi-sitāḥ | purastāt || ghr̥tena | dyāvāpr̥thivī iti | vi | undhi / su-prapānam | bhavatu | aghnyābhyaḥ ||5.83.8||
yat | parjanya | kanikradat / stanayan | haṁsi | duḥ-kr̥taḥ || prati | idam | viśvam | modate / yat | kim | ca | pr̥thivyām | adhi ||5.83.9||
avarṣīḥ | varṣam | ut | ūm̐ iti | su | gr̥bhāya / akaḥ | dhanvāni | ati-etavai | ūm̐ iti || ajījanaḥ | oṣadhīḥ | bhojanāya / kam | uta | pra-jābhyaḥ | avidaḥ | manīṣām ||5.83.10||

baṭ | itthā | parvatānām / khidram | bibharṣi | pr̥thivi || pra | yā | bhūmim | pravatvati / mahnā | jinoṣi | mahini ||5.84.1||
stomāsaḥ | tvā | vi-cāriṇi / prati | stobhanti | aktu-bhiḥ || pra | yā | vājam | na | heṣantam / perum | asyasi | arjuni ||5.84.2||
dr̥ḷhā | cit | yā | vanaspatīn / kṣmayā | dardharṣi | ojasā || yat | te | abhrasya | vi-dyutaḥ / divaḥ | varṣanti | vr̥ṣṭayaḥ ||5.84.3||

pra | sam-rāje | br̥hat | arca | gabhīram / brahma | priyam | varuṇāya | śrutāya || vi | yaḥ | jaghāna | śamitā-iva | carma / upa-stire | pr̥thivīm | sūryāya ||5.85.1||
vaneṣu | vi | antarikṣam | tatāna / vājam | arvat-su | payaḥ | usriyāsu || hr̥t-su | kratum | varuṇaḥ | ap-su | agnim / divi | sūryam | adadhāt | somam | adrau ||5.85.2||
nīcīna-bāram | varuṇaḥ | kavandham / pra | sasarja | rodasī iti | antarikṣam || tena | viśvasya | bhuvanasya | rājā / yavam | na | vr̥ṣṭiḥ | vi | unatti | bhūma ||5.85.3||
unatti | bhūmim | pr̥thivīm | uta | dyām / yadā | dugdham | varuṇaḥ | vaṣṭi | āt | it || sam | abhreṇa | vasata | parvatāsaḥ / taviṣī-yantaḥ | śrathayanta | vīrāḥ ||5.85.4||
imām | ūm̐ iti | su | āsurasya | śrutasya / mahīm | māyām | varuṇasya | pra | vocam || mānena-iva | tasthi-vān | antarikṣe / vi | yaḥ | mame | pr̥thivīm | sūryeṇa ||5.85.5||
imām | ūm̐ iti | nu | kavi-tamasya | māyām / mahīm | devasya | nakiḥ | ā | dadharṣa || ekam | yat | udnā | na | pr̥ṇanti | enīḥ / ā-siñcantīḥ | avanayaḥ | samudram ||5.85.6||
aryamyam | varuṇa | mitryam | vā / sakhāyam | vā | sadam | it | bhrātaram | vā || veśam | vā | nityam | varuṇa | araṇam | vā / yat | sīm | āgaḥ | cakr̥ma | śiśrathaḥ | tat ||5.85.7||
kitavāsaḥ | yat | riripuḥ | na | dīvi / yat | vā | gha | satyam | uta | yat | na | vidma || sarvā | tā | vi | sya | śithirā-iva | deva / adha | te | syāma | varuṇa | priyāsaḥ ||5.85.8||

indrāgnī iti | yam | avathaḥ / ubhā | vājeṣu | martyam || dr̥ḷhā | cit | saḥ | pra | bhedati / dyumnā | vāṇīḥ-iva | tritaḥ ||5.86.1||
yā | pr̥tanāsu | dustarā / yā | vājeṣu | śravāyyā || yā | pañca | carṣaṇīḥ | abhi / indrāgnī iti | tā | havāmahe ||5.86.2||
tayoḥ | it | ama-vat | śavaḥ / tigmā | didyut | maghonoḥ || prati | druṇā | gabhastyoḥ / gavām | vr̥tra-ghne | ā | īṣate ||5.86.3||
tā | vām | eṣe | rathānām / indrāgnī iti | havāmahe || patī iti | turasya | rādhasaḥ / vidvāṁsā | girvaṇaḥ-tamā ||5.86.4||
tā | vr̥dhantau | anu | dyūn / martāya | devau | adabhā || arhantā | cit | puraḥ | dadhe / aṁśā-iva | devau | arvate ||5.86.5||
eva | indrāgni-bhyām | ahāvi | havyam / śūṣyam | ghr̥tam | na | pūtam | adri-bhiḥ || tā | sūriṣu | śravaḥ | br̥hat / rayim | gr̥ṇat-su | didhr̥tam / iṣam | gr̥ṇat-su | didhr̥tam ||5.86.6||

pra | vaḥ | mahe | matayaḥ | yantu | viṣṇave / marutvate | giri-jāḥ | evayāmarut || pra | śardhāya | pra-yajyave | su-khādaye / tavase | bhandat-iṣṭaye / dhuni-vratāya | śavase ||5.87.1||
pra | ye | jātāḥ | mahinā | ye | ca | nu | svayam / pra | vidmanā | bruvate | evayāmarut || kratvā | tat | vaḥ | marutaḥ | na | ā-dhr̥ṣe | śavaḥ / dānā | mahnā | tat | eṣām / adhr̥ṣṭāsaḥ | na | adrayaḥ ||5.87.2||
pra | ye | divaḥ | br̥hataḥ | śr̥ṇvire | girā / su-śukvānaḥ | su-bhvaḥ | evayāmarut || na | yeṣām | irī | sadha-sthe | īṣṭe | ā / agnayaḥ | na | sva-vidyutaḥ / pra | spandrāsaḥ | dhunīnām ||5.87.3||
saḥ | cakrame | mahataḥ | niḥ | uru-kramaḥ / samānasmāt | sadasaḥ | evayāmarut || yadā | ayukta | tmanā | svāt | adhi | snu-bhiḥ / vi-spardhasaḥ | vi-mahasaḥ / jigāti | śe-vr̥dhaḥ | nr̥-bhiḥ ||5.87.4||
svanaḥ | na | vaḥ | ama-vān | rejayat | vr̥ṣā / tveṣaḥ | yayiḥ | taviṣaḥ | evayāmarut || yena | sahantaḥ | r̥ñjata | sva-rociṣaḥ / sthāḥ-raśmānaḥ | hiraṇyayāḥ / su-āyudhāsaḥ | iṣmiṇaḥ ||5.87.5||
apāraḥ | vaḥ | mahimā | vr̥ddha-śavasaḥ / tveṣam | śavaḥ | avatu | evayāmarut || sthātāraḥ | hi | pra-sitau | sam-dr̥śi | sthana / te | naḥ | uruṣyata | nidaḥ / śuśukvāṁsaḥ | na | agnayaḥ ||5.87.6||
te | rudrāsaḥ | su-makhāḥ | agnayaḥ | yathā / tuvi-dyumnāḥ | avantu | evayāmarut || dīrgham | pr̥thu | paprathe | sadma | pārthivam / yeṣām | ajmeṣu | ā | mahaḥ / śardhāṁsi | adbhuta-enasām ||5.87.7||
adveṣaḥ | naḥ | marutaḥ | gātum | ā | itana / śrota | havam | jarituḥ | evayāmarut || viṣṇoḥ | mahaḥ | sa-manyavaḥ | yuyotana / smat | rathyaḥ | na | daṁsanā / apa | dveṣāṁsi | sanutariti ||5.87.8||
ganta | naḥ | yajñam | yajñiyāḥ | su-śami / śrota | havam | arakṣaḥ | evayāmarut || jyeṣṭhāsaḥ | na | parvatāsaḥ | vi-omani / yūyam | tasya | pra-cetasaḥ / syāta | duḥ-dhartavaḥ | nidaḥ ||5.87.9||

tvam | hi | agne | prathamaḥ | manotā / asyāḥ | dhiyaḥ | abhavaḥ | dasma | hotā || tvam | sīm | vr̥ṣan | akr̥taṇoḥ | dustarītu / sahaḥ | viśvasmai | sahase | sahadhyai ||6.1.1||
adha | hotā | ni | asīdaḥ | yajīyān / iḷaḥ | pade | iṣayan | īḍyaḥ | san || tam | tvā | naraḥ | prathamam | deva-yantaḥ / mahaḥ | rāye | citayantaḥ | anu | gman ||6.1.2||
vr̥tā-iva | yantam | bahu-bhiḥ | vasavyaiḥ / tve iti | rayim | jāgr̥-vāṁsaḥ | anu | gman || ruśantam | agnim | darśatam | br̥hantam / vapā-vantam | viśvahā | dīdi-vāṁsam ||6.1.3||
padam | devasya | namasā | vyantaḥ / śravasyavaḥ | śravaḥ | āpan | amr̥ktam || nāmāni | cit | dadhire | yajñiyāni / bhadrāyām | te | raṇayanta | sam-dr̥ṣṭau ||6.1.4||
tvām | vardhanti | kṣitayaḥ | pr̥thivyām / tvām | rāyaḥ | ubhayāsaḥ | janānām || tvam | trātā | taraṇe | cetyaḥ | bhūḥ / pitā | mātā | sadam | it | mānuṣāṇām ||6.1.5||
saparyeṇyaḥ | saḥ | priyaḥ | vikṣu | agniḥ / hotā | mandraḥ | ni | sisāda | yajīyān || tam | tvā | vayam | dame | ā | dīdi-vāṁsam / upa | jñu-bādhaḥ | namasā | sadema ||6.1.6||
tvam | tvā | vayam | su-dhyaḥ | navyam | agne / sumna-yavaḥ | īmahe | deva-yantaḥ || tvam | viśaḥ | anayaḥ | dīdyānaḥ / divaḥ | agne | br̥hatā | rocanena ||6.1.7||
viśām | kavim | viśpatim | śaśvatīnām / ni-tośanam | vr̥ṣabham | carṣaṇīnām || preti-iṣaṇim | iṣayantam | pāvakam / rājantam | agnim | yajatam | rayīṇām ||6.1.8||
saḥ | agne | īje | śaśame | ca | martaḥ / yaḥ | te | ānaṭ | sam-idhā | havya-dātim || yaḥ | ā-hutim | pari | veda | namaḥ-bhiḥ / viśvā | it | saḥ | vāmā | dadhate | tvā-ūtaḥ ||6.1.9||
asmai | ūm̐ iti | te | mahi | mahe | vidhema / namaḥ-bhiḥ | agne | sam-idhā | uta | havyaiḥ || vedī | sūno iti | sahasaḥ | gīḥ-bhiḥ | ukthaiḥ / ā | te | bhadrāyām | su-matau | yatema ||6.1.10||
ā | yaḥ | tatantha | rodasī iti | vi | bhāsā / śravaḥ-bhiḥ | ca | śravasyaḥ | tarutraḥ || br̥hat-bhiḥ | vājaiḥ | sthavirebhiḥ | asme iti / revat-bhiḥ | agne | vi-taram | vi | bhāhi ||6.1.11||
nr̥-vat | vaso iti | sadam | it | dhehi | asme iti / bhūri | tokāya | tanayāya | paśvaḥ || pūrvīḥ | iṣaḥ | br̥hatīḥ | āre-aghāḥ / asme iti | bhadrā | sauśravasāni | santu ||6.1.12||
purūṇi | agne | purudhā | tvā-yā / vasūni | rājan | vasutā | te | aśyām || purūṇi | hi | tve iti | puru-vāra | santi / agne | vasu | vidhate | rājani | tve iti ||6.1.13||

tvam | hi | kṣaita-vat | yaśaḥ / agne | mitraḥ | na | patyase || tvam | vi-carṣaṇe | śravaḥ / vaso iti | puṣṭim | na | puṣyasi ||6.2.1||
tvām | hi | sma | carṣaṇayaḥ / yajñebhiḥ | gīḥ-bhiḥ | īḷate || tvām | vājī | yāti | avr̥kaḥ / rajaḥ-tūḥ | viśva-carṣaṇiḥ ||6.2.2||
sa-joṣaḥ | tvā | divaḥ | naraḥ / yajñasya | ketum | indhate || yat | ha | syaḥ | mānuṣaḥ | janaḥ / sumna-yuḥ | juhve | adhvare ||6.2.3||
r̥dhat | yaḥ | te | su-dānave / dhiyā | martaḥ | śaśamate || ūtī | saḥ | br̥hataḥ | divaḥ / dviṣaḥ | aṁhaḥ | na | tarati ||6.2.4||
sam-idhā | yaḥ | te | ā-hutim / ni-śitim | martyaḥ | naśat || vayā-vantam | saḥ | puṣyati / kṣayam | agne | śata-āyuṣam ||6.2.5||
tveṣaḥ | te | dhūmaḥ | r̥ṇvati / divi | san | śukraḥ | ā-tataḥ || sūraḥ | na | hi | dyutā | tvam / kr̥pā | pāvaka | rocase ||6.2.6||
adha | hi | vikṣu | īḍyaḥ / asi | priyaḥ | naḥ | atithiḥ || raṇvaḥ | puri-iva | jūryaḥ / sūnuḥ | na | trayayāyyaḥ ||6.2.7||
kratvā | hi | droṇe | ajyase / agne | vājī | na | kr̥tvyaḥ || parijmā-iva | svadhā | gayaḥ / atyaḥ | na | hvāryaḥ | śiśuḥ ||6.2.8||
tvam | tyā | cit | acyutā / agne | paśuḥ | na | yavase || dhāma | ha | yat | te | ajara / vanā | vr̥ścanti | śikvasaḥ ||6.2.9||
veṣi | hi | adhvari-yatām / agne | hotā | dame | viśām || sam-r̥dhaḥ | viśpate | kr̥ṇu / juṣasva | havyam | aṅgiraḥ ||6.2.10||
accha | naḥ | mitra-mahaḥ | deva | devān / agne | vocaḥ | su-matim | rodasyoḥ || vīhi | svastim | su-kṣitim | divaḥ | nr̥̄n / dviṣaḥ | aṁhāṁsi | duḥ-itā | tarema / tā | tarema | tava | avasā | tarema ||6.2.11||

agne | saḥ | kṣeṣat | r̥ta-pāḥ | r̥te-jāḥ / uru | jyotiḥ | naśate | deva-yuḥ | te || yam | tvam | mitreṇa | varuṇaḥ | sa-joṣāḥ / deva | pāsi | tyajasā | martam | aṁhaḥ ||6.3.1||
īje | yajñebhiḥ | śaśame | śamībhiḥ / r̥dhat-vārāya | agnaye | dadāśa || eva | cana | tam | yaśasām | ajuṣṭiḥ / na | aṁhaḥ | martam | naśate | na | pra-dr̥ptiḥ ||6.3.2||
sūraḥ | na | yasya | dr̥śatiḥ | arepāḥ / bhīmā | yat | eti | śucataḥ | te | ā | dhīḥ || heṣasvataḥ | śurudhaḥ | na | ayam | aktoḥ / kutra | cit | raṇvaḥ | vasatiḥ | vane-jāḥ ||6.3.3||
tigmam | cit | ema | mahi | varpaḥ | asya / bhasat | aśvaḥ | na | yamasāna | āsā || vi-jehamānaḥ | paraśuḥ | na | jihvām / draviḥ | na | dravayati | dāru | dhakṣat ||6.3.4||
saḥ | it | astā-iva | prati | dhāt | asiṣyan / śiśīta | tejaḥ | ayasaḥ | na | dhārām || citra-dhrajatiḥ | aratiḥ | yaḥ | aktoḥ / veḥ | na | dru-sadvā | raghupatma-jaṁhāḥ ||6.3.5||
saḥ | īm | rebhaḥ | na | prati | vaste | usrāḥ / śociṣā | rarapīti | mitra-mahāḥ || naktam | yaḥ | īm | aruṣaḥ | yaḥ | divā | nr̥̄n / amartyaḥ | aruṣaḥ | yaḥ | divā | nr̥̄n ||6.3.6||
divaḥ | na | yasya | vidhataḥ | navīnot / vr̥ṣā | rukṣaḥ | oṣadhīṣu | nūnot || ghr̥ṇā | na | yaḥ | dhrajasā | patmanā | yan / ā | rodasī iti | vasunā | dam | supatnī iti su-patnī ||6.3.7||
dhāyaḥ-bhiḥ | vā | yaḥ | yujyebhiḥ | arkaiḥ / vi-dyut | na | davidyot | svebhiḥ | śuṣmaiḥ || śardhaḥ | vā | yaḥ | marutām | tatakṣa / r̥bhuḥ | na | tveṣaḥ | rabhasānaḥ | adyaut ||6.3.8||

yathā | hotaḥ | manuṣaḥ | deva-tātā / yajñebhiḥ | sūno iti | sahasaḥ | yajāsi || eva | naḥ | adya | samanā | samānān / uśan | agne | uśataḥ | yakṣi | devān ||6.4.1||
saḥ | naḥ | vibhā-vā | cakṣaṇiḥ | na | vastoḥ / agniḥ | vandāru | vedyaḥ | canaḥ | dhāt || viśva-āyuḥ | yaḥ | amr̥taḥ | martyeṣu / uṣaḥ-bhut | bhūt | atithiḥ | jāta-vedāḥ ||6.4.2||
dyāvaḥ | na | yasya | panayanti | abhvam / bhāsāṁsi | vaste | sūryaḥ | na | śukraḥ || vi | yaḥ | inoti | ajaraḥ | pāvakaḥ / aśnasya | cit | śiśnathat | pūrvyāṇi ||6.4.3||
vadmā | hi | sūno iti | asi | adma-sadvā / cakre | agniḥ | januṣā | ajma | annam || saḥ | tvam | naḥ | ūrja-sane | ūrjam | dhāḥ / rājā-iva | jeḥ | avr̥ke | kṣeṣi | antariti ||6.4.4||
ni-tikti | yaḥ | vāraṇam | annam | atti / vāyuḥ | na | rāṣṭrī | ati | eti | aktūn || turyāmaḥ | yaḥ | te | ā-diśām | arātīḥ / atyaḥ | na | hrutaḥ | patataḥ | pari-hrut ||6.4.5||
ā | sūryaḥ | na | bhānumat-bhiḥ | arkaiḥ / agne | tatantha | rodasī iti | vi | bhāsā || citraḥ | nayat | pari | tamāṁsi | aktaḥ / śociṣā | patman | auśijaḥ | na | dīyan ||6.4.6||
tvām | hi | mandra-tamam | arka-śokaiḥ / vavr̥mahe | mahi | naḥ | śroṣi | agne || indram | na | tvā | śavasā | devatā / vāyum | pr̥ṇanti | rādhasā | nr̥-tamāḥ ||6.4.7||
nu | naḥ | agne | avr̥kebhiḥ | svasti / veṣi | rāyaḥ | pathi-bhiḥ | parṣi | aṁhaḥ || tā | sūri-bhyaḥ | gr̥ṇate | rāsi | sumnam / madema | śata-himāḥ | su-vīrāḥ ||6.4.8||

huve | vaḥ | sūnum | sahasaḥ | yuvānam / adrogha-vācam | mati-bhiḥ | yaviṣṭham || yaḥ | invati | draviṇāni | pra-cetāḥ / viśva-vārāṇi | puru-vāraḥ | adhruk ||6.5.1||
tve iti | vasūni | puru-aṇīka | hotaḥ / doṣā | vastoḥ | ā | īrire | yajñiyāsaḥ || kṣāma-iva | viśvā | bhuvanāni | yasmin / sam | saubhagāni | dadhire | pāvake ||6.5.2||
tvam | vikṣu | pra-divaḥ | sīdaḥ | āsu / kratvā | rathīḥ | abhavaḥ | vāryāṇām || ataḥ | inoṣi | vidhate | cikitvaḥ / vi | ānuṣak | jāta-vedaḥ | vasūni ||6.5.3||
yaḥ | naḥ | sanutyaḥ | abhi-dāsat | agne / yaḥ | antaraḥ | mitra-mahaḥ | vanuṣyāt || tam | ajarebhiḥ | vr̥ṣa-bhiḥ | tava | svaiḥ / tapa | tapiṣṭha | tapasā | tapasvān ||6.5.4||
yaḥ | te | yajñena | sam-idhā | yaḥ | ukthaiḥ / arkebhiḥ | sūno iti | sahasaḥ | dadāśat || saḥ | martyeṣu | amr̥ta | pra-cetāḥ / rāyā | dyumnena | śravasā | vi | bhāti ||6.5.5||
saḥ | tat | kr̥dhi | iṣitaḥ | tūyam | agne / spr̥dhaḥ | bādhasva | sahasā | sahasvān || yat | śasyase | dyu-bhiḥ | aktaḥ | vacaḥ-bhiḥ / tat | juṣasva | jarituḥ | ghoṣi | manma ||6.5.6||
aśyāma | tam | kāmam | agne | tava | ūtī / aśyāma | rayim | rayi-vaḥ | su-vīram || aśyāma | vājam | abhi | vājayantaḥ / aśyāma | dyumnam | ajara | ajaram | te ||6.5.7||

pra | navyasā | sahasaḥ | sūnum | accha / yajñena | gātum | avaḥ | icchamānaḥ || vr̥ścat-vanam | kr̥ṣṇa-yāmam | ruśantam / vītī | hotāram | divyam | jigāti ||6.6.1||
saḥ | śvitānaḥ | tānyatuḥ | rocana-sthāḥ / ajarebhiḥ | nānadat-bhiḥ | yaviṣṭhaḥ || yaḥ | pāvakaḥ | puru-tamaḥ | purūṇi / pr̥thūni | agniḥ | anu-yāti | bharvan ||6.6.2||
vi | te | viṣvak | vāta-jūtāsaḥ | agne / bhāmāsaḥ | śuce | śucayaḥ | caranti || tuvi-mrakṣāsaḥ | divyāḥ | nava-gvāḥ / vanā | vananti | dhr̥ṣatā | rujantaḥ ||6.6.3||
ye | te | śukrāsaḥ | śucayaḥ | śuciṣmaḥ / kṣām | vapanti | vi-sitāsaḥ | aśvāḥ || adha | bhramaḥ | te | urviyā | vi | bhāti / yātayamānaḥ | adhi | sānu | pr̥śneḥ ||6.6.4||
adha | jihvā | pāpatīti | pra | vr̥ṣṇaḥ / goṣu-yudhaḥ | na | aśaniḥ | sr̥jānā || śūrasya-iva | pra-sitiḥ | kṣātiḥ | agneḥ / duḥ-vartuḥ | bhīmaḥ | dayate | vanāni ||6.6.5||
ā | bhānunā | pārthivāni | jrayāṁsi / mahaḥ | todasya | dhr̥ṣatā | tatantha || saḥ | bādhasva | apa | bhayā | sahaḥ-bhiḥ / spr̥dhaḥ | vanuṣyan | vanuṣaḥ | ni | jūrva ||6.6.6||
saḥ | citra | citram | citayantam | asme iti / citra-kṣatra | citra-tamam | vayaḥ-dhām || candram | rayim | puru-vīram | br̥hantam / candra | candrābhiḥ | gr̥ṇate | yuvasva ||6.6.7||

mūrdhānam | divaḥ | aratim | pr̥thivyāḥ / vaiśvānaram | r̥te | ā | jātam | agnim || kavim | sam-rājam | atithim | janānām / āsan | ā | pātram | janayanta | devāḥ ||6.7.1||
nābhim | yajñānām | sadanam | rayīṇām / mahām | ā-hāvam | abhi | sam | navanta || vaiśvānaram | rathyam | adhvarāṇām / yajñasya | ketum | janayanta | devāḥ ||6.7.2||
tvat | vipraḥ | jāyate | vājī | agne / tvat | vīrāsaḥ | abhimāti-sahaḥ || vaiśvānara | tvam | asmāsu | dhehi / vasūni | rājan | spr̥hayāyyāṇi ||6.7.3||
tvām | viśve | amr̥ta | jāyamānam / śiśum | na | devāḥ | abhi | sam | navante || tava | kratu-bhiḥ | amr̥ta-tvam | āyan / vaiśvānara | yat | pitroḥ | adīdeḥ ||6.7.4||
vaiśvānara | tava | tāni | vratāni / mahāni | agne | nakiḥ | ā | dadharṣa || yat | jāyamānaḥ | pitroḥ | upa-sthe / avindaḥ | ketum | vayuneṣu | ahnām ||6.7.5||
vaiśvānarasya | vi-mitāni | cakṣasā / sānūni | divaḥ | amr̥tasya | ketunā || tasya | it | ūm̐ iti | viśvā | bhuvanā | adhi | mūrdhani / vayāḥ-iva | ruruhuḥ | sapta | vi-sruhaḥ ||6.7.6||
vi | yaḥ | rajāṁsi | amimīta | su-kratuḥ / vaiśvānaraḥ | vi | divaḥ | rocanā | kaviḥ || pari | yaḥ | viśvā | bhuvanāni | paprathe / adabdhaḥ | gopāḥ | amr̥tasya | rakṣitā ||6.7.7||

pr̥kṣasya | vr̥ṣṇaḥ | aruṣasya | nu | sahaḥ / pra | nu | vocam | vidathā | jāta-vedasaḥ || vaiśvānarāya | matiḥ | navyasī | śuciḥ / somaḥ-iva | pavate | cāruḥ | agnaye ||6.8.1||
saḥ | jāyamānaḥ | parame | vi-omani / vratāni | agniḥ | vrata-pāḥ | arakṣata || vi | antarikṣam | amimīta | su-kratuḥ / vaiśvānaraḥ | mahinā | nākam | aspr̥śat ||6.8.2||
vi | astabhnāt | rodasī iti | mitraḥ | adbhutaḥ / antaḥ-vāvat | akr̥ṇot | jyotiṣā | tamaḥ || vi | carmaṇī iveti carmaṇī-iva | dhiṣaṇe iti | avartayat / vaiśvānaraḥ | viśvam | adhatta | vr̥ṣṇyam ||6.8.3||
apām | upa-sthe | mahiṣāḥ | agr̥bhṇata / viśaḥ | rājānam | upa | tasthuḥ | r̥gmiyam || ā | dūtaḥ | agnim | abharat | vivasvataḥ / vaiśvānaram | mātariśvā | parā-vataḥ ||6.8.4||
yuge-yuge | vidathyam | gr̥ṇat-bhyaḥ / agne | rayim | yaśasam | dhehi | navyasīm || pavyā-iva | rājan | agha-śaṁsam | ajara / nīcā | ni | vr̥śca | vaninam | na | tejasā ||6.8.5||
asmākam | agne | maghavat-su | dhāraya / anāmi | kṣatram | ajaram | su-vīryam || vayam | jayema | śatinam | sahasriṇam / vaiśvānara | vājam | agne | tava | ūti-bhiḥ ||6.8.6||
adabdhebhiḥ | tava | gopābhiḥ | iṣṭe / asmākam | pāhi | tri-sadhastha | sūrīn || rakṣa | ca | naḥ | daduṣām | śardhaḥ | agne / vaiśvānara | pra | ca | tārīḥ | stavānaḥ ||6.8.7||

ahaḥ | ca | kr̥ṣṇam | ahaḥ | arjunam | ca / vi | vartete iti | rajasī iti | vedyābhiḥ || vaiśvānaraḥ | jāyamānaḥ | na | rājā / ava | atirat | jyotiṣā | agniḥ | tamāṁsi ||6.9.1||
na | aham | tantum | na | vi | jānāmi | otum / na | yam | vayanti | sam-are | atamānāḥ || kasya | svit | putraḥ | iha | vaktvāni / paraḥ | vadāti | avareṇa | pitrā ||6.9.2||
saḥ | it | tantum | saḥ | vi | jānāti | otum / saḥ | vaktvāni | r̥tu-thā | vadāti || yaḥ | īm | ciketat | amr̥tasya | gopāḥ / avaḥ | caran | paraḥ | anyena | paśyan ||6.9.3||
ayam | hotā | prathamaḥ | paśyata | imam / idam | jyotiḥ | amr̥tam | martyeṣu || ayam | saḥ | jajñe | dhruvaḥ | ā | ni-sattaḥ / amartyaḥ | tanvā | vardhamānaḥ ||6.9.4||
dhruvam | jyotiḥ | ni-hitam | dr̥śaye | kam / manaḥ | javiṣṭham | patayat-su | antariti || viśve | devāḥ | sa-manasaḥ | sa-ketāḥ / ekam | kratum | abhi | vi | yanti | sādhu ||6.9.5||
vi | me | karṇā | patayataḥ | vi | cakṣuḥ / vi | idam | jyotiḥ | hr̥daye | ā-hitam | yat || vi | me | manaḥ | carati | dūre-ādhīḥ / kim | svit | vakṣyāmi | kim | ūm̐ iti | nu | maniṣye ||6.9.6||
viśve | devāḥ | anamasyan | bhiyānāḥ / tvām | agne | tamasi | tasthi-vāṁsam || vaiśvānaraḥ | avatu | ūtaye | naḥ / amartyaḥ | avatu | ūtaye | naḥ ||6.9.7||

puraḥ | vaḥ | mandram | divyam | su-vr̥ktim / pra-yati | yajñe | agnim | adhvare | dadhidhvam || puraḥ | ukthebhiḥ | saḥ | hi | naḥ | vibhā-vā / su-adhvarā | karati | jāta-vedāḥ ||6.10.1||
tam | ūm̐ iti | dyu-maḥ | puru-anīka | hotaḥ / agne | agni-bhiḥ | manuṣaḥ | idhānaḥ || stomam | yam | asmai | mamatā-iva | śūṣam / ghr̥tam | na | śuci | matayaḥ | pavante ||6.10.2||
pīpāya | saḥ | śravasā | martyeṣu / yaḥ | agnaye | dadāśa | vipraḥ | ukthaiḥ || citrābhiḥ | tam | ūti-bhiḥ | citra-śociḥ / vrajasya | sātā | go-mataḥ | dadhāti ||6.10.3||
ā | yaḥ | paprau | jāyamānaḥ | urvī iti / dūre-dr̥śā | bhāsā | kr̥ṣṇa-adhvā || adha | bahu | cit | tamaḥ | ūrmyāyāḥ / tiraḥ | śociṣā | dadr̥śe | pāvakaḥ ||6.10.4||
nu | naḥ | citram | puru-vājābhiḥ | ūtī / agne | rayim | maghavat-bhyaḥ | ca | dhehi || ye | rādhasā | śravasā | ca | ati | anyān / su-vīryebhiḥ | ca | abhi | santi | janān ||6.10.5||
imam | yajñam | canaḥ | dhāḥ | agne | uśan / yam | te | āsānaḥ | juhute | haviṣmān || bharat-vājeṣu | dadhiṣe | su-vr̥ktim / avīḥ | vājasya | gadhyasya | sātau ||6.10.6||
vi | dveṣāṁsi | inuhi | vardhaya | iḷām / madema | śata-himāḥ | su-vīrāḥ ||6.10.7||

yajasva | hotaḥ | iṣitaḥ | yajīyān | agne | bādhaḥ | marutām | na | pra-yukti || ā | naḥ | mitrāvaruṇā | nāsatyā / dyāvā | hotrāya | pr̥thivī iti | vavr̥tyāḥ ||6.11.1||
tvam | hotā | mandra-tamaḥ | naḥ | adhruk / antaḥ | devaḥ | vidathā | martyeṣu || pāvakayā | juhvā | vahniḥ | āsā / agne | yajasva | tanvam | tava | svām ||6.11.2||
dhanyā | cit | hi | tve iti | dhiṣaṇā | vaṣṭi / pra | devān | janma | gr̥ṇate | yajadhyai || vepiṣṭhaḥ | aṅgirasām | yat | ha | vipraḥ / madhu | chandaḥ | bhanati | rebhaḥ | iṣṭau ||6.11.3||
adidyutat | su | apākaḥ | vi-bhāvā / agne | yajasva | rodasī iti | urūcī iti || āyum | na | yam | namasā | rāta-havyāḥ / añjanti | su-prayasam | pañca | janāḥ ||6.11.4||
vr̥ñje | ha | yat | namasā | barhiḥ | agnau / ayāmi | sruk | ghr̥ta-vatī | su-vr̥ktiḥ || amyakṣi | sadma | sadane | pr̥thivyāḥ / aśrāyi | yajñaḥ | sūrye | na | cakṣuḥ ||6.11.5||
daśasya | naḥ | puru-aṇīka | hotaḥ / devebhiḥ | agne | agni-bhiḥ | idhānaḥ || rāyaḥ | sūno iti | sahasaḥ | vavasānāḥ / ati | srasema | vr̥janam | na | aṁhaḥ ||6.11.6||

madhye | hotā | duroṇe | barhiṣaḥ | rāṭ / agniḥ | todasya | rodasī iti | yajadhyai || ayam | saḥ | sūnuḥ | sahasaḥ | r̥ta-vā / dūrāt | sūryaḥ | na | śociṣā | tatāna ||6.12.1||
ā | yasmin | tve iti | su | apāke | yajatra / yakṣat | rājan | sarvatātā-iva | nu | dyauḥ || tri-sadhasthaḥ | tataruṣaḥ | na | jaṁhaḥ / havyā | maghāni | mānuṣā | yajadhyai ||6.12.2||
tejiṣṭhā | yasya | aratiḥ | vane-rāṭ / todaḥ | adhvan | na | vr̥dhasānaḥ | adyaut || adroghaḥ | na | dravitā | cetati / tman | amartyaḥ | avartraḥ | oṣadhīṣu ||6.12.3||
saḥ | asmākebhiḥ | etari | na | śūṣaiḥ / agniḥ | stave | dame | ā | jāta-vedāḥ || dru-annaḥ | vanvan | kratvā | na | arvā / usraḥ | pitā-iva | jārayāyi | yajñaiḥ ||6.12.4||
adha | sma | asya | panayanti | bhāsaḥ / vr̥thā | yat | takṣat | anu-yāti | pr̥thvīm || sadyaḥ | yaḥ | spandraḥ | vi-sitaḥ | dhavīyān / r̥ṇaḥ | na | tāyuḥ | ati | dhanva | rāṭ ||6.12.5||
saḥ | tvam | naḥ | arvan | nidāyāḥ / viśvebhiḥ | agne | agni-bhiḥ | idhānaḥ || veṣi | rāyaḥ | vi | yāsi | ducchunāḥ / madema | śata-himāḥ | su-vīrāḥ ||6.12.6||

tvat | viśvā | su-bhaga | saubhagāni / agne | vi | yanti | vaninaḥ | na | vayāḥ || śruṣṭī | rayiḥ | vājaḥ | vr̥tra-tūrye / divaḥ | vr̥ṣṭiḥ | īḍyaḥ | rītiḥ | apām ||6.13.1||
tvam | bhagaḥ | naḥ | ā | hi | ratnam | iṣe / parijmā-iva | kṣayasi | dasma-varcāḥ || agne | mitraḥ | na | br̥hataḥ | r̥tasya / asi | kṣattā | vāmasya | deva | bhūreḥ ||6.13.2||
saḥ | sat-patiḥ | śavasā | hanti | vr̥tram / agne | vipraḥ | vi | paṇeḥ | bharti | vājam || yam | tvam | pra-cetaḥ | r̥ta-jāta | rāyā / sa-joṣāḥ | naptrā | apām | hinoṣi ||6.13.3||
yaḥ | te | sūno iti | sahasaḥ | gīḥ-bhiḥ | ukthaiḥ / yajñaiḥ | martaḥ | ni-śitim | vedyā | ānaṭ || viśvam | saḥ | deva | prati | vā | aram | agne / dhatte | dhānyam | patyate | vasavyaiḥ ||6.13.4||
tā | nr̥-bhyaḥ | ā | sauśravasā | su-vīrā / agne | sūno iti | sahasaḥ | puṣyase | dhāḥ || kr̥ṇoṣi | yat | śavasā | bhūri | paśvaḥ / vayaḥ | vr̥kāya | araye | jasuraye ||6.13.5||
vadmā | sūno iti | sahasaḥ | naḥ | vi-hāyāḥ / agne | tokam | tanayam | vāji | naḥ | dāḥ || viśvābhiḥ | gīḥ-bhiḥ | abhi | pūrtim | aśyām / madema | śata-himāḥ | su-vīrāḥ ||6.13.6||

agnā | yaḥ | martyaḥ | duvaḥ / dhiyam | jujoṣa | dhīti-bhiḥ || bhasat | nu | saḥ | pra | pūrvyaḥ / iṣam | vurīta | avase ||6.14.1||
agniḥ | it | hi | pra-cetāḥ / agniḥ | vedhaḥ-tamaḥ | r̥ṣiḥ || agnim | hotāram | īḷate / yajñeṣu | manuṣaḥ | viśaḥ ||6.14.2||
nānā | hi | agne | avase / spardhante | rāyaḥ | aryaḥ || tūrvantaḥ | dasyum | āyavaḥ / vrataiḥ | sīkṣantaḥ | avratam ||6.14.3||
agniḥ | apsām | r̥ti-saham / vīram | dadāti | sat-patim || yasya | trasanti | śavasaḥ / sam-cakṣi | śatravaḥ | bhiyā ||6.14.4||
agniḥ | hi | vidmanā | nidaḥ / devaḥ | martam | uruṣyati || saha-vā | yasya | avr̥taḥ / rayiḥ | vājeṣu | avr̥taḥ ||6.14.5||
accha | naḥ | mitra-mahaḥ | deva | devān / agne | vocaḥ | su-matim | rodasyoḥ || vīhi | svastim | su-kṣitim | divaḥ | nr̥̄n / dviṣaḥ | aṁhāṁsi | duḥ-itā | tarema / tā | tarema | tava | avasā | tarema ||6.14.6||

imam | ūm̐ iti | su | vaḥ | atithim | uṣaḥ-budham / viśvāsām | viśām | patim | r̥ñjase | girā || veti | it | divaḥ | januṣā | kat | cit | ā | śuciḥ / jyok | cit | atti | garbhaḥ | yat | acyutam ||6.15.1||
mitram | na | yam | su-dhitam | bhr̥gavaḥ | dadhuḥ / vanaspatau | īḍyam | ūrdhva-śociṣam || saḥ | tvam | su-prītaḥ | vīta-havye | adbhuta / praśasti-bhiḥ | mahayase | dive-dive ||6.15.2||
saḥ | tvam | dakṣasya | avr̥kaḥ | vr̥dhaḥ | bhūḥ / aryaḥ | parasya | antarasya | taruṣaḥ || rāyaḥ | sūno iti | sahasaḥ | martyeṣu | ā / chardiḥ | yaccha | vīta-havyāya | sa-prathaḥ / bharat-vājāya | sa-prathaḥ ||6.15.3||
dyutānam | vaḥ | atithim | svaḥ-naram / agnim | hotāram | manuṣaḥ | su-adhvaram || vipram | na | dyukṣa-vacasam | suvr̥kti-bhiḥ / havya-vāham | aratim | devam | r̥ñjase ||6.15.4||
pāvakayā | yaḥ | citayantyā | kr̥pā / kṣāman | ruruce | uṣasaḥ | na | bhānunā || tūrvan | na | yāman | etaśasya | nu | raṇe / ā | yaḥ | ghr̥ṇe | na | tatr̥ṣāṇaḥ | ajaraḥ ||6.15.5||
agnim-agnim | vaḥ | sam-idhā | duvasyata / priyam-priyam | vaḥ | atithim | gr̥ṇīṣaṇi || upa | vaḥ | gīḥ-bhiḥ | amr̥tam | vivāsata / devaḥ | deveṣu | vanate | hi | vāryam / devaḥ | deveṣu | vanate | hi | naḥ | duvaḥ ||6.15.6||
sam-iddham | agnim | sam-idhā | girā | gr̥ṇe / śucim | pāvakam | puraḥ | adhvare | dhruvam || vipram | hotāram | puru-vāram | adruham / kavim | sumnaiḥ | īmahe | jāta-vedasam ||6.15.7||
tvām | dūtam | agne | amr̥tam | yuge-yuge / havya-vāham | dadhire | pāyum | īḍyam || devāsaḥ | ca | martāsaḥ | ca | jāgr̥vim / vi-bhum | viśpatim | namasā | ni | sedire ||6.15.8||
vi-bhūṣan | agne | ubhayān | anu | vratā / dūtaḥ | devānām | rajasī iti | sam | īyase || yat | te | dhītim | su-matim | ā-vr̥ṇīmahe / adha | sma | naḥ | tri-varūthaḥ | śivaḥ | bhava ||6.15.9||
tam | su-pratīkam | su-dr̥śam | su-añcam / avidvāṁsaḥ | viduḥ-taram | sapema || saḥ | yakṣat | viśvā | vayunāni | vidvān / pra | havyam | agniḥ | amr̥teṣu | vocat ||6.15.10||
tam | agne | pāsi | uta | tam | piparṣi / yaḥ | te | ānaṭ | kavaye | śūra | dhītim || yajñasya | vā | ni-śitim | vā | ut-itim | vā / tam | it | pr̥ṇakṣi | śavasā | uta | rāyā ||6.15.11||
tvam | agne | vanuṣyataḥ | ni | pāhi / tvam | ūm̐ iti | naḥ | sahasā-van | avadyāt || sam | tvā | dhvasman-vat | abhi | etu | pāthaḥ / sam | rayiḥ | spr̥hayāyyaḥ | sahasrī ||6.15.12||
agniḥ | hotā | gr̥ha-patiḥ | saḥ | rājā / viśvā | veda | janima | jāta-vedāḥ || devānām | uta | yaḥ | martyānām / yajiṣṭhaḥ | saḥ | pra | yajatām | r̥ta-vā ||6.15.13||
agne | yat | adya | viśaḥ | adhvarasya | hotariti / pāvaka-śoce | veḥ | tvam | hi | yajvā || r̥tā | yajāsi | mahinā | vi | yat | bhūḥ / havyā | vaha | yaviṣṭha | yā | te | adya ||6.15.14||
abhi | prayāṁsi | su-dhitāni | hi | khyaḥ / ni | tvā | dadhīta | rodasī iti | yajadhyai || ava | naḥ | magha-van | vāja-sātau / agne | viśvāni | duḥ-itā | tarema / tā | tarema | tava | avasā | tarema ||6.15.15||
agne | viśvebhiḥ | su-anīka | devaiḥ / ūrṇā-vantam | prathamaḥ | sīda | yonim || kulāyinam | ghr̥ta-vantam | savitre / yajñam | naya | yajamānāya | sādhu ||6.15.16||
imam | ūm̐ iti | tyam | atharva-vat / agnim | manthanti | vedhasaḥ || yam | aṅku-yantam | ā | anayan / amūram | śyāvyābhyaḥ ||6.15.17||
janiṣva | deva-vītaye / sarva-tātā | svastaye || ā | devān | vakṣi | amr̥tān | r̥ta-vr̥dhaḥ / yajñam | deveṣu | pispr̥śaḥ ||6.15.18||
vayam | ūm̐ iti | tvā | gr̥ha-pate | janānām / agne | akarma | sam-idhā | br̥hantam || asthūri | naḥ | gārha-patyāni | santu / tigmena | naḥ | tejasā | sam | śiśādhi ||6.15.19||

tvam | agne | yajñānām / hotā | viśveṣām | hitaḥ || devebhiḥ | mānuṣe | jane ||6.16.1||
saḥ | naḥ | mandrābhiḥ | adhvare / jihvābhiḥ | yaja | mahaḥ || ā | devān | vakṣi | yakṣi | ca ||6.16.2||
vettha | hi | vedhaḥ | adhvanaḥ / pathaḥ | ce | deva | añjasā || agne | yajñeṣu | sukrato iti su-krato ||6.16.3||
tvām | īḷe | adha | dvitā / bharataḥ | vāji-bhiḥ | śunam || īje | yajñeṣu | yajñiyam ||6.16.4||
tvam | imā | vāryā | puru / divaḥ-dāsāya | sunvate || bharat-vājāya | dāśuṣe ||6.16.5||
tvam | dūtaḥ | amartyaḥ / ā | vaha | daivyam | janam || śr̥ṇvan | viprasya | su-stutim ||6.16.6||
tvām | agne | su-ādhyaḥ / martāsaḥ | deva-vītaye || yajñeṣu | devam | īḷate ||6.16.7||
tava | pra | yakṣi | sam-dr̥śam / uta | kratum | su-dānavaḥ || viśve | juṣanta | kāminaḥ ||6.16.8||
tvam | hotā | manuḥ-hitaḥ / vahniḥ | āsā | viduḥ-taraḥ || agne | yakṣi | divaḥ | viśaḥ ||6.16.9||
agne | ā | yāhi | vītaye / gr̥ṇānaḥ | havya-dātaye || ni | hotā | satsi | barhiṣi ||6.16.10||
tam | tvā | samit-bhiḥ | aṅgiraḥ / ghr̥tena | vardhayāmasi || br̥hat | śoca | yaviṣṭhya ||6.16.11||
saḥ | naḥ | pr̥thu | śravāyyam / accha | deva | vivāsasi || br̥hat | agne | su-vīryam ||6.16.12||
tvām | agne | puṣkarāt | adhi / atharvā | niḥ | amanthata || mūrdhnaḥ | viśvasya | vāghataḥ ||6.16.13||
tam | ūm̐ iti | tvā | dadhyaṅ | r̥ṣiḥ / putraḥ | īdhe | atharvaṇaḥ || vr̥tra-hanam | puram-daram ||6.16.14||
tam | ūm̐ iti | tvā | pāthyaḥ | vr̥ṣā / sam | īdhe | dasyuhan-tamam || dhanam-jayam | raṇe-raṇe ||6.16.15||
ā | ihi | ūm̐ iti | su | bravāṇi | te / agne | itthā | itarāḥ | giraḥ || ebhiḥ | vardhāse | indu-bhiḥ ||6.16.16||
yatra | kva | ca | te | manaḥ / dakṣam | dadhase | ut-taram || tatra | sadaḥ | kr̥ṇavase ||6.16.17||
nahi | te | pūram | akṣi-pat / bhuvat | nemānām | vaso iti || atha | duvaḥ | vanavase ||6.16.18||
ā | agniḥ | agāmi | bhārataḥ / vr̥tra-hā | puru-cetanaḥ || divaḥ-dāsasya | sat-patiḥ ||6.16.19||
saḥ | hi | viśvā | ati | pārthivā / rayim | dāśat | mahi-tvanā || vanvan | avātaḥ | astr̥taḥ ||6.16.20||
saḥ | pratna-vat | navīyasā / agne | dyumnena | sam-yatā || br̥hat | tatantha | bhānunā ||6.16.21||
pra | vaḥ | sakhāyaḥ | agnaye / stomam | yajñam | ca | dhr̥ṣṇu-yā || arca | gāya | ca | vedhase ||6.16.22||
saḥ | hi | yaḥ | mānuṣā | yugā / sīdat | hotā | kavi-kratuḥ || dūtaḥ | ca | havya-vāhanaḥ ||6.16.23||
tā | rājānā | śuci-vratā / ādityān | mārutam | gaṇam || vaso iti | yakṣi | iha | rodasī iti ||6.16.24||
vasvī | te | agne | sam-dr̥ṣṭiḥ / iṣa-yate | martyāya || ūrjaḥ | napāt | amr̥tasya ||6.16.25||
kratvā | dāḥ | astu | śreṣṭhaḥ / adya | tvā | vanvan | su-rekṇāḥ || martaḥ | ānāśa | su-vr̥ktim ||6.16.26||
te | te | agne | tvā-ūtāḥ / iṣayantaḥ | viśvam | āyuḥ || tarantaḥ | aryaḥ | arātīḥ / vanvantaḥ | aryaḥ | arātīḥ ||6.16.27||
agniḥ | tigmena | śociṣā / yāsat | viśvam | ni | atriṇam || agniḥ | naḥ | vanate | rayim ||6.16.28||
su-vīram | rayim | ā | bhara / jāta-vedaḥ | vi-carṣaṇe || jahi | rakṣāṁsi | sukrato iti su-krato ||6.16.29||
tvam | naḥ | pāhi | aṁhasaḥ / jāta-vedaḥ | agha-yataḥ || rakṣa | naḥ | brahmaṇaḥ | kave ||6.16.30||
yaḥ | naḥ | agne | duḥ-evaḥ | ā / martaḥ | vadhāya | dāśati || tasmāt | naḥ | pāhi | aṁhasaḥ ||6.16.31||
tvam | tam | deva | jihvayā / pari | bādhasva | duḥ-kr̥tam || martaḥ | yaḥ | naḥ | jighāṁsati ||6.16.32||
bharat-vājāya | sa-prathaḥ / śarma | yaccha | sahantya || agne | vareṇyam | vasu ||6.16.33||
agniḥ | vr̥trāṇi | jaṅghanat / draviṇasyuḥ | vipanyayā || sam-iddhaḥ | śukraḥ | ā-hutaḥ ||6.16.34||
garbhe | mātuḥ | pituḥ | pitā / vi-didyutānaḥ | akṣare || sīdan | r̥tasya | yonim | ā ||6.16.35||
brahma | prajā-vat | ā | bhara / jāta-vedaḥ | vi-carṣaṇe || agne | yat | dīdayat | divi ||6.16.36||
upa | tvā | raṇva-saṁdr̥śam / prayasvantaḥ | sahaḥ-kr̥ta || agne | sasr̥jmahe | giraḥ ||6.16.37||
upa | chāyām-iva | ghr̥ṇeḥ / aganma | śarma | te | vayam || agne | hiraṇya-saṁdr̥śaḥ ||6.16.38||
yaḥ | ugraḥ-iva | śarya-hā / tigma-śr̥ṅgaḥ | na | vaṁsagaḥ || agne | puraḥ | rurojitha ||6.16.39||
ā | yam | haste | na | khādinam / śiśum | jātam | na | bibhrati || viśām | agnim | su-adhvaram ||6.16.40||
pra | devam | deva-vītaye / bharata | vasuvit-tamam || ā | sve | yonau | ni | sīdatu ||6.16.41||
ā | jātam | jāta-vedasi / priyam | śiśīta | atithim || syone | ā | gr̥ha-patim ||6.16.42||
agne | yukṣva | hi | ye | tava / aśvāsaḥ | deva | sādhavaḥ || aram | vahanti | manyave ||6.16.43||
accha | naḥ | yāhi | ā | vaha / abhi | prayāṁsi | vītaye || ā | devān | soma-pītaye ||6.16.44||
ut | agne | bhārata | dyu-mat / ajasreṇa | davidyutat || śoca | vi | bhāhi | ajara ||6.16.45||
vītī | yaḥ | devam | martaḥ | duvasyet / agnim / īḷīta | adhvare | haviṣmān || hotāram | satya-yajam | rodasyoḥ / uttāna-hastaḥ | namasā | ā | vivāset ||6.16.46||
ā | te | agne | r̥cā | haviḥ / hr̥dā | taṣṭam | bharāmasi || te | te | bhavantu | ukṣaṇaḥ / r̥ṣabhāsaḥ | vaśāḥ | uta ||6.16.47||
agnim | devāsaḥ | agriyam / indhate | vr̥trahan-tamam || yena | vasūni | ā-bhr̥tā / tr̥ḷhā | rakṣāṁsi | vājinā ||6.16.48||

piba | somam | abhi | yam | ugra | tardaḥ / ūrvam | gavyam | mahi | gr̥ṇānaḥ | indra || vi | yaḥ | dhr̥ṣṇo iti | vadhiṣaḥ | vajra-hasta / viśvā | vr̥tram | amitriyā | śavaḥ-bhiḥ ||6.17.1||
saḥ | īm | pāhi | yaḥ | r̥jīṣī | tarutraḥ / yaḥ | śipra-vān | vr̥ṣabhaḥ | yaḥ | matīnām || yaḥ | gotra-bhit | vajra-bhr̥t | yaḥ | hari-sthāḥ / saḥ | indra | citrān | abhi | tr̥ndhi | vājān ||6.17.2||
eva | pāhi | pratna-thā | mandatu | tvā / śrudhi | brahma | vavr̥dhasva | uta | gīḥ-bhiḥ || āviḥ | sūryam | kr̥ṇuhi | pīpihi | iṣaḥ / jahi | śatrūn | abhi | gāḥ | indra | tr̥ndhi ||6.17.3||
te | tvā | madāḥ | br̥hat | indra | svadhā-vaḥ / ime | pītāḥ | ukṣayanta | dyu-mantam || mahām | anūnam | tavasam | vi-bhūtim / matsarāsaḥ | jarhr̥ṣanta | pra-saham ||6.17.4||
yebhiḥ | sūryam | uṣasam | mandasānaḥ / avāsayaḥ | apa | dr̥ḷhāni | dardrat || mahām | adrim | pari | gāḥ | indra | santam / nutthāḥ | acyutam | sadasaḥ | pari | svāt ||6.17.5||
tava | kratvā | tava | tat | daṁsanābhiḥ / āmāsu | pakvam | śacyā | ni | dīdhariti dīdhaḥ || aurṇoḥ | duraḥ | usriyābhyaḥ | vi | dr̥ḷhā / ut | ūrvāt | gāḥ | asr̥jaḥ | aṅgirasvān ||6.17.6||
paprātha | kṣām | mahi | daṁsaḥ | vi | urvīm / upa | dyām | r̥ṣvaḥ | br̥hat | indra | stabhāyaḥ || adhārayaḥ | rodasī iti | devaputre iti deva-putre / pratne iti | mātarā | yahvī iti | r̥tasya ||6.17.7||
adha | tvā | viśve | puraḥ | indra | devāḥ / ekam | tavasam | dadhire | bharāya || adevaḥ | yat | abhi | auhiṣṭa | devān / svaḥ-sātā | vr̥ṇate | indram | atra ||6.17.8||
adha | dyauḥ | cit | te | apa | sā | nu | vajrāt / dvitā | anamat | bhiyasā | svasya | manyoḥ || ahim | yat | indraḥ | abhi | ohasānam / ni | cit | viśva-āyuḥ | śayathe | jaghāna ||6.17.9||
adha | tvaṣṭā | te | mahaḥ | ugra | vajram / sahasra-bhr̥ṣṭim | vavr̥tat | śata-aśrim || ni-kāmam | ara-manasam | yena / navantam | ahim | sam | piṇak | r̥jīṣin ||6.17.10||
vardhān | yam | viśve | marutaḥ | sa-joṣāḥ / pacat | śatam | mahiṣān | indra | tubhyam || pūṣā | viṣṇuḥ | trīṇi | sarāṁsi | dhāvan / vr̥tra-hanam | madiram | aṁśum | asmai ||6.17.11||
ā | kṣodaḥ | mahi | vr̥tam | nadīnām / pari-sthitam | asr̥jaḥ | ūrmim | apām || tāsām | anu | pra-vataḥ | indra | panthām / pra | ārdayaḥ | nīcīḥ | apasaḥ | samudram ||6.17.12||
eva | tā | viśvā | cakr̥-vāṁsam | indram / mahām | ugram | ajuryam | sahaḥ-dām || su-vīram | tvā | su-āyudham | su-vajram / ā | brahma | navyam | avase | vavr̥tyāt ||6.17.13||
saḥ | naḥ | vājāya | śravase | iṣe | ca / rāye | dhehi | dyu-mataḥ | indra | viprān || bharat-vāje | nr̥-vataḥ | indra | sūrīn / divi | ca | sma | edhi | pārye | naḥ | indra ||6.17.14||
ayā | vājam | deva-hitam | sanema / madema | śata-himāḥ | su-vīrāḥ ||6.17.15||

tam | ūm̐ iti | stuhi | yaḥ | abhibhūti-ojāḥ / vanvan | avātaḥ | puru-hūtaḥ | indraḥ || aṣāḷham | ugram | sahamānam | ābhiḥ / gīḥ-bhiḥ | vardha | vr̥ṣabham | carṣaṇīnām ||6.18.1||
saḥ | yudhmaḥ | satvā | khaja-kr̥t | samat-vā / tuvi-mrakṣaḥ | nadanu-mān | r̥jīṣī || br̥hat-reṇuḥ | cyavanaḥ | mānuṣīṇām / ekaḥ | kr̥ṣṭīnām | abhavat | saha-vā ||6.18.2||
tvam | ha | nu | tyat | adamayaḥ | dasyūn / ekaḥ | kr̥ṣṭīḥ | avanoḥ | āryāya || asti | svit | nu | vīryam | tat | te | indra / na | svit | asti | tat | r̥tu-thā | vi | vocaḥ ||6.18.3||
sat | it | hi | te | tuvi-jātasya | manye / sahaḥ | sahiṣṭha | turataḥ | turasya || ugram | ugrasya | tavasaḥ | tavīyaḥ / aradhrasya | radhra-turaḥ | babhūva ||6.18.4||
tat | naḥ | pratnam | sakhyam | astu | yuṣme iti / itthā | vadat-bhiḥ | valam | aṅgiraḥ-bhiḥ || han | acyuta-cyut | dasma | iṣayantam / r̥ṇoḥ | puraḥ | vi | duraḥ | asya | viśvāḥ ||6.18.5||
saḥ | hi | dhībhiḥ | havyaḥ | asti | ugraḥ / īśāna-kr̥t | mahati | vr̥tra-tūrye || saḥ | toka-sātā | tanaye | saḥ | vajrī / vitantasāyyaḥ | abhavat | samat-su ||6.18.6||
saḥ | majmanā | janima | mānuṣāṇām / amartyena | nāmnā | ati | pra | sarsre || saḥ | dyumnena | saḥ | śavasā | uta | rāyā / saḥ | vīryeṇa | nr̥-tamaḥ | sam-okāḥ ||6.18.7||
saḥ | yaḥ | na | muhe | na | mithu | janaḥ | bhūt / sumantu-nāmā | cumurim | dhunim | ca || vr̥ṇak | piprum | śambaram | śuṣṇam | indraḥ / purām | cyautnāya | śayathāya | nu | cit ||6.18.8||
ut-avatā | tvakṣasā | panyasā | ca / vr̥tra-hatyāya | ratham | indra | tiṣṭha || dhiṣva | vajram | haste | ā | dakṣiṇa-trā / abhi | pra | manda | puru-datra | māyāḥ ||6.18.9||
agniḥ | na | śuṣkam | vanam | indra | hetī / rakṣaḥ | ni | dhakṣi | aśaniḥ | na | bhīmā || gambhīrayā | r̥ṣvayā | yaḥ | ruroja / adhvanayat | duḥ-itā | dambhayat | ca ||6.18.10||
ā | sahasram | pathi-bhiḥ | indra | rāyā / tuvi-dyumna | tuvi-vājebhiḥ | arvāk || yāhi | sūno iti | sahasaḥ | yasya | nu | cit / adevaḥ | īśe | puru-hūta | yotoḥ ||6.18.11||
pra | tuvi-dyumnasya | sthavirasya | ghr̥ṣveḥ / divaḥ | rarapśe | mahimā | pr̥thivyāḥ || na | asya | śatruḥ | na | prati-mānam | asti / na | prati-sthiḥ | puru-māyasya | sahyoḥ ||6.18.12||
pra | tat | te | adya | karaṇam | kr̥tam | bhūt / kutsam | yat | āyum | atithi-gvam | asmai || puru | sahasrā | ni | śiśāḥ | abhi | kṣām / ut | tūrvayāṇam | dhr̥ṣatā | ninetha ||6.18.13||
anu | tvā | ahi-ghne | adha | deva | devāḥ / madan | viśve | kavi-tamam | kavīnām || karaḥ | yatra | varivaḥ | bādhitāya / dive | janāya | tanve | gr̥ṇānaḥ ||6.18.14||
anu | dyāvāpr̥thivī iti | tat | te | ojaḥ / amartyāḥ | jihate | indra | devāḥ || kr̥ṣva | kr̥tno iti | akr̥tam | yat | te | asti / uktham | navīyaḥ | janayasva | yajñaiḥ ||6.18.15||

mahān | indraḥ | nr̥-vat | ā | carṣaṇi-prāḥ / uta | dvi-barhāḥ | aminaḥ | sahaḥ-bhiḥ || asmadryak | vavr̥dhe | vīryāya / uruḥ | pr̥thuḥ | su-kr̥taḥ | kartr̥-bhiḥ | bhūt ||6.19.1||
indram | eva | dhiṣaṇā | sātaye | dhāt / br̥hantam | r̥ṣvam | ajaram | yuvānam || aṣāḷhena | śavasā | śūśu-vāṁsam / sadyaḥ | cit | yaḥ | vavr̥dhe | asāmi ||6.19.2||
pr̥thū iti | karasnā | bahulā | gabhastī iti / asmadryak | sam | mimīhi | śravāṁsi || yūthā-iva | paśvaḥ | paśu-pāḥ | damūnāḥ / asmān | indra | abhi | ā | vavr̥tsva | ājau ||6.19.3||
tam | vaḥ | indram | catinam | asya | śākaiḥ / iha | nūnam | vāja-yantaḥ | huvema || yathā | cit | pūrve | jaritāraḥ | āsuḥ / anedyāḥ | anavadyāḥ | ariṣṭāḥ ||6.19.4||
dhr̥ta-vrataḥ | dhana-dāḥ | soma-vr̥ddhaḥ / saḥ | hi | vāmasya | vasunaḥ | puru-kṣuḥ || sam | jagmire | pathyāḥ | rāyaḥ | asmin / samudre | na | sindhavaḥ | yādamānāḥ ||6.19.5||
śaviṣṭham | naḥ | ā | bhara | śūra | śavaḥ / ojiṣṭham | ojaḥ | abhi-bhūte | ugram || viśvā | dyumnā | vr̥ṣṇyā | mānuṣāṇām / asmabhyam | dāḥ | hari-vaḥ | mādayadhyai ||6.19.6||
yaḥ | te | madaḥ | pr̥tanāṣāṭ | amr̥dhraḥ / indra | tam | naḥ | ā | bhara | śūśu-vāṁsam || yena | tokasya | tanayasya | sātau / maṁsīmahi | jigīvāṁsaḥ | tvā-ūtāḥ ||6.19.7||
ā | naḥ | bhara | vr̥ṣaṇam | śuṣmam | indra / dhana-spr̥tam | śūśu-vāṁsam | su-dakṣam || yena | vaṁsāma | pr̥tanāsu | śatrūn / tava | ūti-bhiḥ | uta | jāmīn | ajāmīn ||6.19.8||
ā | te | śuṣmaḥ | vr̥ṣabhaḥ | etu | paścāt / ā | uttarāt | adharāt | ā | purastāt || ā | viśvataḥ | abhi | sam | etu | arvāṅ / indra | dyumnam | svaḥ-vat | dhehi | asme iti ||6.19.9||
nr̥-vat | te | indra | nr̥-tamābhiḥ | ūtī / vaṁsīmahi | vāmam | śromatebhiḥ || īkṣe | hi | vasvaḥ | ubhayasya | rājan / dhāḥ | ratnam | mahi | sthūram | br̥hantam ||6.19.10||
marutvantam | vr̥ṣabham | vavr̥dhānam / akava-arim | divyam | śāsam | indram || viśva-saham | avase | nūtanāya / ugram | sahaḥ-dām | iha | tam | huvema ||6.19.11||
janam | vajrin | mahi | cit | manyamānam / ebhyaḥ | nr̥-bhyaḥ | randhaya | yeṣu | asmi || adha | hi | tvā | pr̥thivyām | śūra-sātau / havāmahe | tanaye | goṣu | ap-su ||6.19.12||
vayam | te | ebhiḥ | puru-hūta | sakhyaiḥ / śatroḥ-śatroḥ | ut-tare | it | syāma || ghnantaḥ | vr̥trāṇi | ubhayāni | śūra / rāyā | madema | br̥hatā | tvā-ūtāḥ ||6.19.13||

dyauḥ | na | yaḥ | indra | abhi | bhūma | aryaḥ / tasthau | rayiḥ | śavasā | pr̥t-su | janān || tam | naḥ | sahasra-bharam | urvarā-sām / daddhi | sūno iti | sahasaḥ | vr̥tra-turam ||6.20.1||
divaḥ | na | tubhyam | anu | indra | satrā / asuryam | devebhiḥ | dhāyi | viśvam || ahim | yat | vr̥tram | apaḥ | vavri-vāṁsam / han | r̥jīṣin | viṣṇunā | sacānaḥ ||6.20.2||
tūrvan | ojīyān | tavasaḥ | tavīyān / kr̥ta-brahmā | indraḥ | vr̥ddha-mahāḥ || rājā | abhavat | madhunaḥ | somyasya / viśvāsām | yat | purām | dartnum | āvat ||6.20.3||
śataiḥ | apadran | paṇayaḥ | indra | atra / daśa-oṇaye | kavaye | arka-sātau || vadhaiḥ | śuṣṇasya | aśuṣasya | māyāḥ / pitvaḥ | na | arirecīt | kim | cana | pra ||6.20.4||
mahaḥ | druhaḥ | apa | viśva-āyu | dhāyi / vajrasya | yat | patane | pādi | śuṣṇaḥ || uru | saḥ | sa-ratham | sārathaye | kaḥ / indraḥ | kutsāya | sūryasya | sātau ||6.20.5||
pra | śyenaḥ | na | madiram | aṁśum | asmai / śiraḥ | dāsasya | namuceḥ | mathāyan || pra | āvat | namīm | sāpyam | sasantam / pr̥ṇak | rāyā | sam | iṣā | sam | svasti ||6.20.6||
vi | piproḥ | ahi-māyasya | dr̥ḷhāḥ / puraḥ | vajrin | śavasā | na | dardariti dardaḥ || su-dāman | tat | rekṇaḥ | apra-mr̥ṣyam / r̥jiśvane | dātram | dāśuṣe | dāḥ ||6.20.7||
saḥ | vetasum | daśa-māyam | daśa-oṇim / tūtujim | indraḥ | svabhiṣṭi-sumnaḥ || ā | tugram | śaśvat | ibham | dyotanāya / mātuḥ | na | sīm | upa | sr̥ja | iyadhyai ||6.20.8||
saḥ | īm | spr̥dhaḥ | vanate | aprati-itaḥ / bibhrat | vajram | vr̥tra-hanam | gabhastau || tiṣṭhat | harī iti | adhi | astā-iva | garte / vacaḥ-yujā | vahataḥ | indram | r̥ṣvam ||6.20.9||
sanema | te | avasā | navyaḥ | indra / pra | pūravaḥ | stavante | enā | yajñaiḥ || sapta | yat | puraḥ | śarma | śāradīḥ | dart / han | dāsīḥ | puru-kutsāya | śikṣan ||6.20.10||
tvam | vr̥dhaḥ | indra | pūrvyaḥ | bhūḥ / varivasyan | uśane | kāvyāya || parā | nava-vāstvam | anu-deyam / mahe | pitre | dadātha | svam | napātam ||6.20.11||
tvam | dhuniḥ | indra | dhuni-matīḥ / r̥ṇoḥ | apaḥ | sīrāḥ | na | sravantīḥ || pra | yat | samudram | ati | śūra | parṣi / pāraya | turvaśam | yadum | svasti ||6.20.12||
tava | ha | tyat | indra | viśvam | ājau / sastaḥ | dhunīcumurī iti | yā | ha | sisvap || dīdayat | it | tubhyam | somebhiḥ | sunvan / dabhītiḥ | idhma-bhr̥tiḥ | pakthī | arkaiḥ ||6.20.13||

imāḥ | ūm̐ iti | tvā | puru-tamasya | kāroḥ / havyam | vīra | havyāḥ | havante || dhiyaḥ | rathe-sthām | ajaram | navīyaḥ / rayiḥ | vi-bhūtiḥ | īyate | vacasyā ||6.21.1||
tam | ūm̐ iti | stuṣe | indram | yaḥ | vidānaḥ / girvāhasam | gīḥ-bhiḥ | yajña-vr̥ddham || yasya | divam | ati | mahnā | pr̥thivyāḥ / puru-māyasya | ririce | mahi-tvam ||6.21.2||
saḥ | it | tamaḥ | avayunam | tatanvat / sūryeṇa | vayuna-vat | cakāra || kadā | te | martāḥ | amr̥tasya | dhāma / iyakṣantaḥ | na | minanti | svadhā-vaḥ ||6.21.3||
yaḥ | tā | cakāra | saḥ | kuha | svit | indraḥ / kam | ā | janam | carati | kāsu | vikṣu || kaḥ | te | yajñaḥ | manase | śam | varāya / kaḥ | arkaḥ | indra | katamaḥ | saḥ | hotā ||6.21.4||
idā | hi | te | veviṣataḥ | purā-jāḥ / pratnāsaḥ | āsuḥ | puru-kr̥t | sakhāyaḥ || ye | madyamāsaḥ | uta | nūtanāsaḥ / uta | avamasya | puru-hūta | bodhi ||6.21.5||
tam | pr̥cchantaḥ | avarāsaḥ | parāṇi / pratnā | te | indra | śrutyā | anu | yemuḥ || arcāmasi | vīra | brahma-vāhaḥ / yāt | eva | vidma | tāt | tvā | mahāntam ||6.21.6||
abhi | tvā | pājaḥ | rakṣasaḥ | vi | tasthe / mahi | jajñānam | abhi | tat | su | tiṣṭha || tava | pratnena | yujyena | sakhyā / vajreṇa | dhr̥ṣṇo iti | apa | tā | nudasva ||6.21.7||
saḥ | tu | śrudhi | indra | nūtanasya / brahmaṇyataḥ | vīra | kāru-dhāyaḥ || tvam | hi | āpiḥ | pra-divi | pitr̥̄ṇām / śaśvat | babhūtha | su-havaḥ | ā-iṣṭau ||6.21.8||
pra | ūtaye | varuṇam | mitram | indram / marutaḥ | kr̥ṣva | avase | naḥ | adya || pra | pūṣaṇam | viṣṇum | agnim | puram-dhim / savitāram | oṣadhīḥ | parvatān | ca ||6.21.9||
ime | ūm̐ iti | tvā | puru-śāka | prayajyo iti pra-yajyo / jaritāraḥ | abhi | arcanti | arkaiḥ || śrudhi | havam | ā | huvataḥ | huvānaḥ / na | tvā-vān | anyaḥ | amr̥ta | tvat | asti ||6.21.10||
nu | me | ā | vācam | upa | yāhi | vidvān / viśvebhiḥ | sūno iti | sahasaḥ | yajatraiḥ || ye | agni-jihvāḥ | r̥ta-sāpaḥ | āsuḥ / ye | manum | cakruḥ | uparam | dasāya ||6.21.11||
saḥ | naḥ | bodhi | puraḥ-etā | su-geṣu / uta | duḥ-geṣu | pathi-kr̥t | vidānaḥ || ye | aśramāsaḥ | uravaḥ | vahiṣṭhāḥ / tebhiḥ | naḥ | indra | abhi | vakṣi | vājam ||6.21.12||

yaḥ | ekaḥ | it | havyaḥ | carṣaṇīnām / indram | tam | gīḥ-bhiḥ | abhi | arce | ābhiḥ || yaḥ | patyate | vr̥ṣabhaḥ | vr̥ṣṇya-vān / satyaḥ | satvā | puru-māyaḥ | sahasvān ||6.22.1||
tam | ūm̐ iti | naḥ | pūrve | pitaraḥ | nava-gvāḥ / sapta | viprāsaḥ | abhi | vājayantaḥ || nakṣat-dābham | taturim | parvate-sthām / adrogha-vācam | mati-bhiḥ | śaviṣṭham ||6.22.2||
tam | īmahe | indram | asya | rāyaḥ / puru-vīrasya | nr̥-vataḥ | puru-kṣoḥ || yaḥ | askr̥dhoyuḥ | ajaraḥ | svaḥ-vān / tam | ā | bhara | hari-vaḥ | mādayadhyai ||6.22.3||
tat | naḥ | vi | vocaḥ | yadi | te | purā | cit / jaritāraḥ | ānaśuḥ | sumnam | indra || kaḥ | te | bhāgaḥ | kim | vayaḥ | dudhra | khidvaḥ / puru-hūta | puruvaso iti puru-vaso | asura-ghnaḥ ||6.22.4||
tam | pr̥cchantī | vajra-hastam | rathe-sthām / indram | vepī | vakvarī | yasya | nu | gīḥ || tuvi-grābham | tuvi-kūrmim | rabhaḥ-dām / gātum | iṣe | nakṣate | tumram | accha ||6.22.5||
ayā | ha | tyam | māyayā | vavr̥dhānam / manaḥ-juvā | sva-tavaḥ | parvatena || acyutā | cit | vīḷitā | su-ojaḥ / rujaḥ | vi | dr̥ḷhā | dhr̥ṣatā | vi-rapśin ||6.22.6||
tam | vaḥ | dhiyā | navyasyā | śaviṣṭham / pratnam | pratna-vat | pari-taṁsayadhyai || saḥ | naḥ | vakṣat | ani-mānaḥ | su-vahmā / indraḥ | viśvāni | ati | duḥ-gahāni ||6.22.7||
ā | janāya | druhvaṇe | pārthivāni / divyāni | dīpayaḥ | antarikṣā || tapa | vr̥ṣan | viśvataḥ | śociṣā | tān / brahma-dviṣe | śocaya | kṣām | apaḥ | ca ||6.22.8||
bhuvaḥ | janasya | divyasya | rājā / pārthivasya | jagataḥ | tveṣa-saṁdr̥k || dhiṣva | vajram | dakṣiṇe | indra | haste / viśvāḥ | ajurya | dayase | vi | māyāḥ ||6.22.9||
ā | sam-yatam | indra | naḥ | svastim / śatru-tūryāya | br̥hatīm | amr̥dhrām || yayā | dāsāni | āryāṇi | vr̥trā / karaḥ | vajrin | su-tukā | nāhuṣāṇi ||6.22.10||
saḥ | naḥ | niyut-bhiḥ | puru-hūta | vedhaḥ / viśva-vārābhiḥ | ā | gahi | prayajyo iti pra-yajyo || na | yāḥ | adevaḥ | varate | na | devaḥ / ā | ābhiḥ | yāhi | tūyam | ā | madryadrik ||6.22.11||

sute | it | tvam | ni-miślaḥ | indra | some / stome | brahmaṇi | śasyamāne | ukthe || yat | vā | yuktābhyām | magha-van | hari-bhyām / bibhrat | vajram | bāhvoḥ | indra | yāsi ||6.23.1||
yat | vā | divi | pārye | susvim | indra / vr̥tra-hatye | avasi | śūra-sātau || yat | vā | dakṣasya | bibhyuṣaḥ | abibhyat / arandhayaḥ | śardhataḥ | indra | dasyūn ||6.23.2||
pātā | sutam | indraḥ | astu | somam / pra-nenīḥ | ugraḥ | jaritāram | ūtī || kartā | vīrāya | susvaye | ūm̐ iti | lokam / dātā | vasu | stuvate | kīraye | cit ||6.23.3||
gantā | iyanti | savanā | hari-bhyām / babhriḥ | vajram | papiḥ | somam | dadiḥ | gāḥ || kartā | vīram | naryam | sarva-vīram / śrotā | havam | gr̥ṇataḥ | stoma-vāhāḥ ||6.23.4||
asmai | vayam | yat | vavāna | tat | viviṣmaḥ / indrāya | yaḥ | naḥ | pra-divaḥ | apaḥ | kariti kaḥ || sute | some | stumasi | śaṁsat | ukthā / indrāya | brahma | vardhanam | yathā | asat ||6.23.5||
brahmāṇi | hi | cakr̥ṣe | vardhanāni / tāvat | te | indra | mati-bhiḥ | viviṣmaḥ || sute | some | suta-pāḥ | śam-tamāni / rāndryā | kriyāsma | vakṣaṇāni | yajñaiḥ ||6.23.6||
saḥ | naḥ | bodhi | puroḷāśam | rarāṇaḥ / piba | tu | somam | go-r̥jīkam | indra || ā | idam | barhiḥ | yajamānasya | sīda / urum | kr̥dhi | tvā-yataḥ | ūm̐ iti | lokam ||6.23.7||
saḥ | mandasva | hi | anu | joṣam | ugra / pra | tvā | yajñāsaḥ | ime | aśnuvantu || pra | ime | havāsaḥ | puru-hūtam | asme iti / ā | tvā | iyam | dhīḥ | avase | indra | yamyāḥ ||6.23.8||
tam | vaḥ | sakhāyaḥ | sam | yathā | suteṣu / somebhiḥ | īm | pr̥ṇata | bhojam | indram || kuvit | tasmai | asati | naḥ | bharāya / na | susvim | indraḥ | avase | mr̥dhāti ||6.23.9||
eva | it | indraḥ | sute | astāvi | some / bharat-vājeṣu | kṣayat | it | maghonaḥ || asat | yathā | jaritre | uta | sūriḥ / indraḥ | rāyaḥ | viśva-vārasya | dātā ||6.23.10||

vr̥ṣā | madaḥ | indre | ślokaḥ | ukthā / sacā | someṣu | suta-pāḥ | r̥jīṣī || arcatryaḥ | magha-vā | nr̥-bhyaḥ | ukthaiḥ / dyukṣaḥ | rājā | girām | akṣita-ūtiḥ ||6.24.1||
taturiḥ | vīraḥ | naryaḥ | vi-cetāḥ / śrotā | havam | gr̥ṇataḥ | urvi-ūtiḥ || vasuḥ | śaṁsaḥ | narām | kāru-dhāyāḥ / vājī | stutaḥ | vidathe | dāti | vājam ||6.24.2||
akṣaḥ | na | cakryoḥ | śūra | br̥han / pra | te | mahnā | ririce | rodasyoḥ || vr̥kṣasya | nu | te | puru-hūta | vayāḥ / vi | ūtayaḥ | ruruhuḥ | indra | pūrvīḥ ||6.24.3||
śacī-vataḥ | te | puru-śāka | śākāḥ / gavām-iva | srutayaḥ | sam-caraṇīḥ || vatsānām | na | tantayaḥ | te | indra / dāman-vantaḥ | adāmānaḥ | su-dāman ||6.24.4||
anyat | adya | karvaram | anyat | ūm̐ iti | śvaḥ / asat | ca | sat | muhuḥ | ā-cakriḥ | indraḥ || mitraḥ | naḥ | atra | varuṇaḥ | ca | pūṣā / aryaḥ | vaśasya | pari-etā | asti ||6.24.5||
vi | tvat | āpaḥ | na | parvatasya | pr̥ṣṭhāt / ukthebhiḥ | indra | anayanta | yajñaiḥ || tam | tvā | ābhiḥ | sustuti-bhiḥ | vājayantaḥ / ājim | na | jagmuḥ | girvāhaḥ | aśvāḥ ||6.24.6||
na | yam | jaranti | śaradaḥ | na | māsāḥ / na | dyāvaḥ | indram | ava-karśayanti || vr̥ddhasya | cit | vardhatām | asya | tanūḥ / stomebhiḥ | ukthaiḥ | ca | śasyamānā ||6.24.7||
na | vīḷave | namate | na | sthirāya / na | śardhate | dasyu-jūtāya | stavān || ajrāḥ | indrasya | girayaḥ | cit | r̥ṣvāḥ / gambhīre | cit | bhavati | gādham | asmai ||6.24.8||
gambhīreṇa | naḥ | uruṇā | amatrin / pra | iṣaḥ | yandhi | suta-pāvan | vājān || sthāḥ | ūm̐ iti | su | ūrdhvaḥ | ūtī | ariṣaṇyan / aktoḥ | vi-uṣṭau | pari-takmyāyām ||6.24.9||
sacasva | nāyam | avase | abhīke / itaḥ | vā | tam | indra | pāhi | riṣaḥ || amā | ca | enam | araṇye | pāhi | riṣaḥ / madema | śata-himāḥ | su-vīrāḥ ||6.24.10||

yā | te | ūtiḥ | avamā | yā | paramā / yā | madhyamā | indra | śuṣmin | asti || tābhiḥ | ūm̐ iti | su | vr̥tra-hatye | avīḥ | naḥ / ebhiḥ | ca | vājaiḥ | mahān | naḥ | ugra ||6.25.1||
ābhiḥ | spr̥dhaḥ | mithatīḥ | ariṣaṇyan / amitrasya | vyathaya | manyum | indra || ābhiḥ | viśvāḥ | abhi-yujaḥ | viṣūcīḥ / āryāya | viśaḥ | ava | tārīḥ | dāsīḥ ||6.25.2||
indra | jāmayaḥ | uta | ye | ajāmayaḥ / arvācīnāsaḥ | vanuṣaḥ | yuyujre || tvam | eṣām | vithurā | śavāṁsi / jahi | vr̥ṣṇyāni | kr̥ṇuhi | parācaḥ ||6.25.3||
śūraḥ | vā | śūram | vanate | śarīraiḥ / tanū-rucā | taruṣi | yat | kr̥ṇvaite iti || toke | vā | goṣu | tanaye | yat | ap-su / vi | krandasī iti | urvarāsu | bravaite iti ||6.25.4||
nahi | tvā | śūraḥ | na | turaḥ | na | dhr̥ṣṇuḥ / na | tvā | yodhaḥ | manyamānaḥ | yuyodha || indra | nakiḥ | tvā | prati | asti | eṣām / viśvā | jātāni | abhi | asi | tāni ||6.25.5||
saḥ | patyate | ubhayoḥ | nr̥mṇam | ayoḥ / yadi | vedhasaḥ | sam-ithe | havante || vr̥tre | vā | mahaḥ | nr̥-vati | kṣaye | vā / vyacasvantā | yadi | vitantasaite iti ||6.25.6||
adha | sma | te | carṣaṇayaḥ | yat | ejān / indra | trātā | uta | bhava | varūtā || asmākāsaḥ | ye | nr̥-tamāsaḥ | aryaḥ / indra | sūrayaḥ | dadhire | puraḥ | naḥ ||6.25.7||
anu | te | dāyi | mahe | indriyāya / satrā | te | viśvam | anu | vr̥tra-hatye || anu | kṣatram | anu | sahaḥ | yajatra / indra | devebhiḥ | anu | te | nr̥-sahye ||6.25.8||
eva | naḥ | spr̥dhaḥ | sam | aja | samat-su / indra | rarandhi | mithatīḥ | adevīḥ || vidyāma | vastoḥ | avasā | gr̥ṇantaḥ / bharat-vājāḥ | uta | te | indra | nūnam ||6.25.9||

śrudhi | naḥ | indra | hvayāmasi | tvā / mahaḥ | vājasya | sātau | vavr̥ṣāṇāḥ || sam | yat | viśaḥ | ayanta | śūra-sātau / ugram | naḥ | avaḥ | pārye | ahan | dāḥ ||6.26.1||
tvām | vājī | havate | vājineyaḥ / mahaḥ | vājasya | gadhyasya | sātau || tvām | vr̥treṣu | indra | sat-patim | tarutram / tvām | caṣṭe | muṣṭi-hā | goṣu | yudhyan ||6.26.2||
tvam | kavim | codayaḥ | arka-sātau / tvam | kutsāya | śuṣṇam | dāśuṣe | vark || tvam | śiraḥ | amarmaṇaḥ | parā | ahan / atithi-gvāya | śaṁsyam | kariṣyan ||6.26.3||
tvam | ratham | pra | bharaḥ | yodham | r̥ṣvam / āvaḥ | yudhyantam | vr̥ṣabham | daśa-dyum || tvam | tugram | vetasave | sacā | ahan / tvam | tujim | gr̥ṇantam | indra | tūtoriti tūtoḥ ||6.26.4||
tvam | tat | uktham | indra | barhaṇā | kariti kaḥ / pra | yat | śatā | sahasrā | śūra | darṣi || ava | gireḥ | dāsam | śambaram | han / pra | āvaḥ | divaḥ-dāsam | citrābhiḥ | ūtī ||6.26.5||
tvam | śraddhābhiḥ | mandasānaḥ | somaiḥ / dabhītaye | cumurim | indra | sisvap || tvam | rajim | piṭhīnase | daśasyan / ṣaṣṭim | sahasrā | śacyā | sacā | ahan ||6.26.6||
aham | cana | tat | sūri-bhiḥ | ānaśyām / tava | jyāyaḥ | indra | sumnam | ojaḥ || tvayā | yat | stavante | sadha-vīra | vīrāḥ / tri-varūthena | nahuṣā | śaviṣṭha ||6.26.7||
vayam | te | asyām | indra | dyumna-hūtau / sakhāyaḥ | syāma | mahina | preṣṭhāḥ || prātardaniḥ | kṣatra-śrīḥ | astu | śreṣṭhaḥ / ghane | vr̥trāṇām | sanaye | dhanānām ||6.26.8||

kim | asya | made | kim | ūm̐ iti | asya | pītau / indraḥ | kim | asya | sakhye | cakāra || raṇāḥ | vā | ye | ni-sadi | kim | te | asya / purā | vividre | kim | ūm̐ iti | nūtanāsaḥ ||6.27.1||
sat | asya | made | sat | ūm̐ iti | asya | pītau / indraḥ | sat | asya | sakhye | cakāra || raṇāḥ | vā | ye | ni-sadi | sat | te | asya / purā | vividre | sat | ūm̐ iti | nūtanāsaḥ ||6.27.2||
nahi | nu | te | mahimanaḥ | samasya / na | magha-van | maghavat-tvasya | vidma || na | rādhasaḥ-rādhasaḥ | nūtanasya / indra | nakiḥ | dadr̥śe | indriyam | te ||6.27.3||
etat | tyat | te | indriyam | aceti / yena | avadhīḥ | vara-śikhasya | śeṣaḥ || vajrasya | yat | te | ni-hatasya | śuṣmāt / svanāt | cit | indra | paramaḥ | dadāra ||6.27.4||
vadhīt | indraḥ | vara-śikhasya | śeṣaḥ / abhi-āvartine | cāyamānāya | śikṣan || vr̥cīvataḥ | yat | hari-yūpīyāyām / han | pūrve | ardhe | bhiyasā | aparaḥ | dart ||6.27.5||
triṁśat-śatam | varmiṇaḥ | indra | sākam / yavyā-vatyām | puru-hūta | śravasyā || vr̥cīvantaḥ | śarave | patyamānāḥ / pātrā | bhindānāḥ | ni-arthāni | āyan ||6.27.6||
yasya | gāvau | aruṣā | suyavasyū iti su-yavasyū / antaḥ | ūm̐ iti | su | carataḥ | rerihāṇā || saḥ | sr̥ñjayāya | turvaśam | parā | adāt / vr̥cīvataḥ | daiva-vātāya | śikṣan ||6.27.7||
dvayān | agne | rathinaḥ | viṁśatim | gāḥ / vadhū-mataḥ | magha-vā | mahyam | sam-rāṭ || abhi-āvartī | cāyamānaḥ | dadāti / duḥ-nāśā | iyam | dakṣiṇā | pārthavānām ||6.27.8||

ā | gāvaḥ | agman | uta | bhadram | akran / sīdantu | go-sthe | raṇayantu | asme iti || prajā-vatīḥ | puru-rūpāḥ | iha | syuḥ / indrāya | pūrvīḥ | uṣasaḥ | duhānāḥ ||6.28.1||
indraḥ | yajvane | pr̥ṇate | ca | śikṣati / upa | it | dadāti | na | svam | muṣāyati || bhūyaḥ-bhūyaḥ | rayim | it | asya | vardhayan / abhinne | khilye | ni | dadhāti | deva-yum ||6.28.2||
na | tāḥ | naśanti | na | dabhāti | taskaraḥ / na | āsām | āmitraḥ | vyathiḥ | ā | dadharṣati || devān | ca | yābhiḥ | yajate | dadāti | ca / jyok | it | tābhiḥ | sacate | go-patiḥ | saha ||6.28.3||
na | tāḥ | arvā | reṇu-kakāṭaḥ | aśnute / na | saṁskr̥ta-tram | upa | yanti | tāḥ | abhi || uru-gāyam | abhayam | tasya | tāḥ | anu / gāvaḥ | martasya | vi | caranti | yajvanaḥ ||6.28.4||
gāvaḥ | bhagaḥ | gāvaḥ | indraḥ | me | acchān / gāvaḥ | somasya | prathamasya | bhakṣaḥ || imāḥ | yāḥ | gāvaḥ | saḥ | janāsaḥ | indraḥ / icchāmi | it | hr̥dā | manasā | cit | indram ||6.28.5||
yūyam | gāvaḥ | medayatha | kr̥śam | cit / aśrīram | cit | kr̥ṇutha | su-pratīkam || bhadram | gr̥ham | kr̥ṇutha | bhadra-vācaḥ / br̥hat | vaḥ | vayaḥ | ucyate | sabhāsu ||6.28.6||
prajā-vatīḥ | su-yavasam | riśantīḥ / śuddhāḥ | apaḥ | su-prapāne | pibantīḥ || mā | vaḥ | stenaḥ | īśata | mā | agha-śaṁsaḥ / pari | vaḥ | hetiḥ | rudrasya | vr̥jyāḥ ||6.28.7||
upa | idam | upa-parcanam / āsu | goṣu | upa | pr̥cyatām || upa | r̥ṣabhasya | retasi / upa | indra | tava | vīrye ||6.28.8||

indram | vaḥ | naraḥ | sakhyāya | sepuḥ / mahaḥ | yantaḥ | su-mataye | cakānāḥ || mahaḥ | hi | dātā | vajra-hastaḥ | asti / mahām | ūm̐ iti | raṇvam | avase | yajadhvam ||6.29.1||
ā | yasmin | haste | naryāḥ | mimikṣuḥ / ā | rathe | hiraṇyaye | rathe-sthāḥ || ā | raśmayaḥ | gabhastyoḥ | sthūrayoḥ / ā | adhvan | aśvāsaḥ | vr̥ṣaṇaḥ | yujānāḥ ||6.29.2||
śriye | te | pādā | duvaḥ | ā | mimikṣuḥ / dhr̥ṣṇuḥ | vajrī | śavasā | dakṣiṇa-vān || vasānaḥ | atkam | surabhim | dr̥śe | kam / svaḥ | na | nr̥to iti | iṣiraḥ | babhūtha ||6.29.3||
saḥ | somaḥ | āmiśla-tamaḥ | sutaḥ | bhūt / yasmin | paktiḥ | pacyate | santi | dhānāḥ || indram | naraḥ | stuvantaḥ | brahma-kārāḥ / ukthā | śaṁsantaḥ | devavāta-tamāḥ ||6.29.4||
na | te | antaḥ | śavasaḥ | dhāyi | asya / vi | tu | bābadhe | rodasī iti | mahi-tvā || ā | tā | sūriḥ | pr̥ṇati | tūtujānaḥ / yūthā-iva | ap-su | sam-ījamānaḥ | ūtī ||6.29.5||
eva | it | indraḥ | su-havaḥ | r̥ṣvaḥ | astu / ūtī | anūtī | hiri-śipraḥ | satvā || eva | hi | jātaḥ | asamāti-ojāḥ / puru | ca | vr̥trā | hanati | ni | dasyūn ||6.29.6||

bhūyaḥ | it | vavr̥dhe | vīryāya / ekaḥ | ajuryaḥ | dayate | vasūni || pra | ririce | divaḥ | indraḥ | pr̥thivyāḥ / ardham | it | asya | prati | rodasī iti | ubhe iti ||6.30.1||
adha | manye | br̥hat | asuryam | asya / yāni | dādhāra | nakiḥ | ā | mināti || dive-dive | sūryaḥ | darśataḥ | bhūt / vi | sadmāni | urviyā | su-kratuḥ | dhāt ||6.30.2||
adya | cit | nu | cit | tat | apaḥ | nadīnām / yat | ābhyaḥ | aradaḥ | gātum | indra || ni | parvatāḥ | adma-sadaḥ | na | seduḥ / tvayā | dr̥ḷhāni | sukrato iti su-krato | rajāṁsi ||6.30.3||
satyam | it | tat | na | tvā-vān | anyaḥ | asti / indra | devaḥ | na | martyaḥ | jyāyān || ahan | ahim | pari-śayānam | arṇaḥ / ava | asr̥jaḥ | apaḥ | accha | samudram ||6.30.4||
tvam | apaḥ | vi | duraḥ | viṣūcīḥ / indra | dr̥ḷham | arujaḥ | parvatasya || rājā | abhavaḥ | jagataḥ | carṣaṇīnām / sākam | sūryam | janayan | dyām | uṣasam ||6.30.5||

abhūḥ | ekaḥ | rayi-pate | rayīṇām / ā | hastayoḥ | adhithāḥ | indra | kr̥ṣṭīḥ || vi | toke | ap-su | tanaye | ca | sūre / avocanta | carṣaṇayaḥ | vi-vācaḥ ||6.31.1||
tvat | bhiyā | indra | pārthivāni | viśvā / acyutā | cit | cyavayante | rajāṁsi || dyāvākṣāmā | parvatāsaḥ | vanāni / viśvam | dr̥ḷham | bhayate | ajman | ā | te ||6.31.2||
tvam | kutsena | abhi | śuṣṇam | indra / aśuṣam | yudhya | kuyavam | go-iṣṭau || daśa | pra-pitve | adha | sūryasya / muṣāyaḥ | cakram | aviveḥ | rapāṁsi ||6.31.3||
tvam | śatāni | ava | śambarasya / puraḥ | jaghantha | apratīni | dasyoḥ || aśikṣaḥ | yatra | śacyā | śacī-vaḥ / divaḥ-dāsāya | sunvate | suta-kre | bharat-vājāya | gr̥ṇate | vasūni ||6.31.4||
saḥ | satya-satvan | mahate | raṇāya / ratham | ā | tiṣṭha | tuvi-nr̥mṇa | bhīmam || yāhi | pra-pathin | avasā | upa | madrik / pra | ca | śruta | śravaya | carṣaṇi-bhyaḥ ||6.31.5||

apūrvyā | puru-tamāni | asmai / mahe | vīrāya | tavase | turāya || vi-rapśine | vajriṇe | śam-tamāni / vacāṁsi | āsā | sthavirāya | takṣam ||6.32.1||
saḥ | mātarā | sūryeṇa | kavīnām / avāsayat | rujat | adrim | gr̥ṇānaḥ || su-ādhībhiḥ | r̥kva-bhiḥ | vāvaśānaḥ / ut | usriyāṇām | asr̥jat | ni-dānam ||6.32.2||
saḥ | vahni-bhiḥ | r̥kva-bhiḥ | goṣu | śaśvat / mitajñu-bhiḥ | puru-kr̥tvā | jigāya || puraḥ | puraḥ-hā | sakhi-bhiḥ | sakhi-yan / dr̥ḷhāḥ | ruroja | kavi-bhiḥ | kaviḥ | san ||6.32.3||
saḥ | nīvyābhiḥ | jaritāram | accha / mahaḥ | vājebhiḥ | mahat-bhiḥ | ca | śuṣmaiḥ || puru-vīrābhiḥ | vr̥ṣabha | kṣitīnām / ā | girvaṇaḥ | suvitāya | pra | yāhi ||6.32.4||
saḥ | sargeṇa | śavasā | taktaḥ | atyaiḥ / apaḥ | indraḥ | dakṣiṇataḥ | turāṣāṭ || itthā | sr̥jānāḥ | anapa-vr̥t | artham / dive-dive | viviṣuḥ | apra-mr̥ṣyam ||6.32.5||

yaḥ | ojiṣṭhaḥ | indra | tam | su | naḥ | dāḥ / madaḥ | vr̥ṣan | su-abhiṣṭiḥ | dāsvān || sauvaśvyam | yaḥ | vanavat | su-aśvaḥ / vr̥trā | samat-su | sasahat | amitrān ||6.33.1||
tvām | hi | indra | avase | vi-vācaḥ / havante | carṣaṇayaḥ | śūra-sātau || tvam | viprebhiḥ | vi | paṇīn | aśāyaḥ / tvā-ūtaḥ | it | sanitā | vājam | arvā ||6.33.2||
tvam | tān | indra | ubhayān | amitrān / dāsā | vr̥trāṇi | āryā | ca | śūra || vadhīḥ | vanā-iva | su-dhitebhiḥ | atkaiḥ / ā | pr̥t-su | darṣi | nr̥ṇām | nr̥-tama ||6.33.3||
saḥ | tvam | naḥ | indra | akavābhiḥ | ūtī / sakhā | viśva-āyuḥ | avitā | vr̥dhe | bhūḥ || svaḥ-sātā | yat | hvayāmasi | tvā / yudhyantaḥ | nema-dhitā | pr̥t-su | śūra ||6.33.4||
nūnam | naḥ | indra | aparāya | ca | syāḥ / bhava | mr̥ḷīkaḥ | uta | naḥ | abhiṣṭau || itthā | gr̥ṇantaḥ | mahinasya | śarman / divi | syāma | pārye | gosa-tamāḥ ||6.33.5||

sam | ca | tve iti | jagmuḥ | giraḥ | indra | pūrvīḥ / vi | ca | tvat | yanti | vi-bhvaḥ | manīṣāḥ || purā | nūnam | ca | stutayaḥ | r̥ṣīṇām / paspr̥dhre | indre | adhi | uktha-arkā ||6.34.1||
puru-hūtaḥ | yaḥ | puru-gūrtaḥ | r̥bhvā / ekaḥ | puru-praśastaḥ | asti | yajñaiḥ || rathaḥ | na | mahe | śavase | yujānaḥ / asmābhiḥ | indraḥ | anu-mādyaḥ | bhūt ||6.34.2||
na | yam | hiṁsanti | dhītayaḥ | na | vāṇīḥ / indram | nakṣanti | it | abhi | vardhayantīḥ || yadi | stotāraḥ | śatam | yat | sahasram / gr̥ṇanti | girvaṇasam | śam | tat | asmai ||6.34.3||
asmai | etat | divi | arcā-iva | māsā / mimikṣaḥ | indre | ni | ayāmi | somaḥ || janam | na | dhanvan | abhi | sam | yat | āpaḥ / satrā | vavr̥dhuḥ | havanāni | yajñaiḥ ||6.34.4||
asmai | etat | mahi | āṅgūṣam | asmai / indrāya | stotram | mati-bhiḥ | avāci || asat | yathā | mahati | vr̥tra-tūrye / indraḥ | viśva-āyuḥ | avitā | vr̥dhaḥ | ca ||6.34.5||

kadā | bhuvan | ratha-kṣayāṇi | brahma / kadā | stotre | sahasra-poṣyam | dāḥ || kadā | stomam | vāsayaḥ | asya | rāyā / kadā | dhiyaḥ | karasi | vāja-ratnāḥ ||6.35.1||
karhi | svit | tat | indra | yat | nr̥-bhiḥ | nr̥̄n / vīraiḥ | vīrān | nīḷayāse | jaya | ājīn || tri-dhātu | gāḥ | adhi | jayāsi | goṣu / indra | dyumnam | svaḥ-vat | dhehi | asme iti ||6.35.2||
karhi | svit | tat | indra | yat | jaritre / viśva-psu | brahma | kr̥ṇavaḥ | śaviṣṭha || kadā | dhiyaḥ | na | ni-yutaḥ | yuvāse / kadā | go-maghā | havanāni | gacchāḥ ||6.35.3||
saḥ | go-maghāḥ | jaritre | aśva-candrāḥ / vāja-śravasaḥ | adhi | dhehi | pr̥kṣaḥ || pīpihi | iṣaḥ | su-dughām | indra | dhenum / bharat-vājeṣu | su-rucaḥ | rurucyāḥ ||6.35.4||
tam | ā | nūnam | vr̥janam | anyathā | cit / śūraḥ | yat | śakra | vi | duraḥ | gr̥ṇīṣe || mā | niḥ | aram | śukra-dughasya | dhenoḥ / āṅgirasān | brahmaṇā | vipra | jinva ||6.35.5||

satrā | madāsaḥ | tava | viśva-janyāḥ / satrā | rāyaḥ | adha | ye | pārthivāsaḥ || satrā | vājānām | abhavaḥ | vi-bhaktā / yat | deveṣu | dhārayathāḥ | asuryam ||6.36.1||
anu | pra | yeje | janaḥ | ojaḥ | asya / satrā | dadhire | anu | vīryāya || syūma-gr̥bhe | dudhaye | arvate | ca / kratum | vr̥ñjanti | api | vr̥tra-hatye ||6.36.2||
tam | sadhrīcīḥ | ūtayaḥ | vr̥ṣṇyāni / pauṁsyāni | ni-yutaḥ | saścuḥ | indram || samudram | na | sindhavaḥ | uktha-śuṣmāḥ / uru-vyacasam | giraḥ | ā | viśanti ||6.36.3||
saḥ | rāyaḥ | khām | upa | sr̥ja | gr̥ṇānaḥ / puru-candrasya | tvam | indra | vasvaḥ || patiḥ | babhūtha | asamaḥ | janānām / ekaḥ | viśvasya | bhuvanasya | rājā ||6.36.4||
saḥ | tu | śrudhi | śrutyā | yaḥ | duvaḥ-yuḥ / dyauḥ | na | bhūma | abhi | rāyaḥ | aryaḥ || asaḥ | yathā | naḥ | śavasā | cakānaḥ / yuge-yuge | vayasā | cekitānaḥ ||6.36.5||

arvāk | ratham | viśva-vāram | te | ugra / indra | yuktāsaḥ | harayaḥ | vahantu || kīriḥ | cit | hi | tvā | havate | svaḥ-vān / r̥dhīmahi | sadha-mādaḥ | te | adya ||6.37.1||
pro iti | droṇe | harayaḥ | karma | agman / punānāsaḥ | r̥jyantaḥ | abhūvan || indraḥ | naḥ | asya | pūrvyaḥ | pāpīyāt / dyukṣaḥ | madasya | somyasya | rājā ||6.37.2||
ā-sasrāṇāsaḥ | śavasānam | accha / indram | su-cakre | rathyāsaḥ | aśvāḥ || abhi | śravaḥ | r̥jyantaḥ | vaheyuḥ / nu | cit | nu | vāyoḥ | amr̥tam | vi | dasyet ||6.37.3||
variṣṭhaḥ | asya | dakṣiṇām | iyarti / indraḥ | maghonām | tuvikūrmi-tamaḥ || yayā | vajri-vaḥ | pari-yāsi | aṁhaḥ / maghā | ca | dhr̥ṣṇo iti | dayase | vi | sūrīn ||6.37.4||
indraḥ | vājasya | sthavirasya | dātā / indraḥ | gīḥ-bhiḥ | vardhatām | vr̥ddha-mahāḥ || indraḥ | vr̥tram | haniṣṭhaḥ | astu | satvā / ā | tā | sūriḥ | pr̥ṇati | tūtujānaḥ ||6.37.5||

apāt | itaḥ | ut | ūm̐ iti | naḥ | citra-tamaḥ / mahīm | bharṣat | dyu-matīm | indra-hūtim || panyasīm | dhītim | daivyasya | yāman / janasya | rātim | vanate | su-dānuḥ ||6.38.1||
dūrāt | cit | ā | vasataḥ | asya | karṇā / ghoṣāt | indrasya | tanyati | bruvāṇaḥ || ā | iyam | enam | deva-hūtiḥ | vavr̥tyāt / madryak | indram | iyam | r̥cyamānā ||6.38.2||
tam | vaḥ | dhiyā | paramayā | purā-jām / ajaram | indram | abhi | anūṣi | arkaiḥ || brahma | ca | giraḥ | dadhire | sam | asmin / mahān | ca | stomaḥ | adhi | vardhat | indre ||6.38.3||
vardhāt | yam | yajñaḥ | uta | somaḥ | indram / vardhāt | brahma | giraḥ | ukthā | ca | manma || vardha | aha | enam | uṣasaḥ | yāman | aktoḥ / vardhān | māsāḥ | śaradaḥ | dyāvaḥ | indram ||6.38.4||
eva | jajñānam | sahase | asāmi / vavr̥dhānam | rādhase | ca | śrutāya || mahām | ugram | avase | vipra | nūnam / ā | vivāsema | vr̥tra-tūryeṣu ||6.38.5||

mandrasya | kaveḥ | divyasya | vahneḥ / vipra-manmanaḥ | vacanasya | madhvaḥ || apāḥ | naḥ | tasya | sacanasya | deva / iṣaḥ | yuvasva | gr̥ṇate | go-agrāḥ ||6.39.1||
ayam | uśānaḥ | pari | adrim | usrāḥ / r̥tadhīti-bhiḥ | r̥ta-yuk | yujānaḥ || rujat | arugṇam | vi | valasya | sānum / paṇīn | vacaḥ-bhiḥ | abhi | yodhat | indraḥ ||6.39.2||
ayam | dyotayat | adyutaḥ | vi | aktūn / doṣā | vastoḥ | śaradaḥ | induḥ | indra || imam | ketum | adadhuḥ | nu | cit | ahnām / śuci-janmanaḥ | uṣasaḥ | cakāra ||6.39.3||
ayam | rocayat | arucaḥ | rucānaḥ / ayam | vāsayat | vi | r̥tena | pūrvīḥ || ayam | īyate | r̥tayuk-bhiḥ | aśvaiḥ / svaḥ-vidā | nābhinā | carṣaṇi-prāḥ ||6.39.4||
nu | gr̥ṇānaḥ | gr̥ṇate | pratna | rājan / iṣaḥ | pinva | vasu-deyāya | pūrvīḥ || apaḥ | oṣadhīḥ | aviṣā | vanāni / gāḥ | arvataḥ | nr̥̄n | r̥case | rirīhi ||6.39.5||

indra | piba | tubhyam | sutaḥ | madāya / ava | sya | harī iti | vi | muca | sakhāyā || uta | pra | gāya | gaṇe | ā | ni-sadya / atha | yajñāya | gr̥ṇate | vayaḥ | dhāḥ ||6.40.1||
asya | piba | yasya | jajñānaḥ | indra / madāya | kratve | apibaḥ | vi-rapśin || tam | ūm̐ iti | te | gāvaḥ | naraḥ | āpaḥ | adriḥ / indum | sam | ahyan | pītaye | sam | asmai ||6.40.2||
sam-iddhe | agnau | sute | indra | some / ā | tvā | vahantu | harayaḥ | vahiṣṭhāḥ || tvā-yatā | manasā | johavīmi / indra | ā | yāhi | suvitāya | mahe | naḥ ||6.40.3||
ā | yāhi | śaśvat | uśatā | yayātha / indra | mahā | manasā | soma-peyam || upa | brahmāṇi | śr̥ṇavaḥ | imā | naḥ / atha | te | yajñaḥ | tanve | vayaḥ | dhāt ||6.40.4||
yat | indra | divi | pārye | yat | r̥dhak / yat | vā | sve | sadane | yatra | vā | asi || ataḥ | naḥ | yajñam | avase | niyutvān / sa-joṣāḥ | pāhi | girvaṇaḥ | marut-bhiḥ ||6.40.5||

aheḷamānaḥ | upa | yāhi | yajñam / tubhyam | pavante | indavaḥ | sutāsaḥ || gāvaḥ | na | vājrin | svam | okaḥ | accha / indra | ā | gahi | prathamaḥ | yajñiyānām ||6.41.1||
yā | te | kākut | su-kr̥tā | yā | variṣṭhā / yayā | śaśvat | pibasi | madhvaḥ | ūrmim || tayā | pāhi | pra | te | adhvaryuḥ | asthāt / sam | te | vajraḥ | vartatām | indra | gavyuḥ ||6.41.2||
eṣaḥ | drapsaḥ | vr̥ṣabhaḥ | viśva-rūpaḥ / indrāya | vr̥ṣṇe | sam | akāri | somaḥ || etam | piba | hari-vaḥ | sthātaḥ | ugra / yasya | īśiṣe | pra-divi | yaḥ | te | annam ||6.41.3||
sutaḥ | somaḥ | asutāt | indra | vasyān / ayam | śreyān | cikituṣe | raṇāya || etam | titirvaḥ | upa | yāhi | yajñam / tena | viśvāḥ | taviṣīḥ | ā | pr̥ṇasva ||6.41.4||
hvayāmasi | tvā | ā | indra | yāhi | arvāṅ / aram | te | somaḥ | tanve | bhavāti || śatakrato iti śata-krato | mādayasva | suteṣu / pra | asmān | ava | pr̥tanāsu | pra | vikṣu ||6.41.5||

prati | asmai | pipīṣate / viśvāni | viduṣe | bhara || aram-gamāya | jagmaye / apaścāt-daghvane | nare ||6.42.1||
ā | īm | enam | prati-etana | somebhiḥ | soma-pātamam || amatrebhiḥ | r̥jīṣiṇam / indram | sutebhiḥ | indu-bhiḥ ||6.42.2||
yadi | sutebhiḥ | indu-bhiḥ / somebhiḥ | prati-bhūṣatha || veda | viśvasya | medhiraḥ / dhr̥ṣat | tam-tam | it | ā | īṣate ||6.42.3||
asmai-asmai | it | andhasaḥ / adhvaryo iti | pra | bhara | sutam || kuvit | samasya | jenyasya | śardhataḥ / abhi-śasteḥ | ava-sparat ||6.42.4||

yasya | tyat | śambaram | made / divaḥ-dāsāya | randhayaḥ || ayam | saḥ | somaḥ | indra | te | sutaḥ | piba ||6.43.1||
yasya | tīvra-sutam | madam / madhyam | antam | ca | rakṣase || ayam | saḥ | somaḥ | indra | te | sutaḥ | piba ||6.43.2||
yasya | gāḥ | antaḥ | aśmanaḥ / made | dr̥ḷhāḥ | ava-asr̥jaḥ || ayam | saḥ | somaḥ | indra | te | sutaḥ | piba ||6.43.3||
yasya | mandānaḥ | andhasaḥ / māghonam | dadhiṣe | śavaḥ || ayam | saḥ | somaḥ | indra | te | sutaḥ | piba ||6.43.4||

yaḥ | rayi-vaḥ | rayim-tamaḥ / yaḥ | dyumnaiḥ | dyumnavat-tamaḥ || somaḥ | sutaḥ | saḥ | indra | te / asti | svadhā-pate | madaḥ ||6.44.1||
yaḥ | śagmaḥ | tuvi-śagma | te / rāyaḥ | dāmā | matīnām || somaḥ | sutaḥ | saḥ | indra | te / asti | svadhā-pate | madaḥ ||6.44.2||
yena | vr̥ddhaḥ | na | śavasā / turaḥ | na | svābhiḥ | ūti-bhiḥ || somaḥ | sutaḥ | saḥ | indra | te / asti | svadhā-pate | madaḥ ||6.44.3||
tyam | ūm̐ iti | vaḥ | apra-hanam / gr̥ṇīṣe | śavasaḥ | patim || indram | viśva-saham | naram / maṁhiṣṭham | viśva-carṣaṇim ||6.44.4||
yam | vardhayanti | it | giraḥ / patim | turasya | rādhasaḥ || tam | it | nu | asya | rodasī iti / devī iti | śuṣmam | saparyataḥ ||6.44.5||
tat | vaḥ | ukthasya | barhaṇā / indrāya | upa-str̥ṇīṣaṇi || vipaḥ | na | yasya | ūtayaḥ / vi | yat | rohanti | sa-kṣitaḥ ||6.44.6||
avidat | dakṣam | mitraḥ | navīyān / papānaḥ | devebhyaḥ | vasyaḥ | acait || sasa-vān | staulābhiḥ | dhautarībhiḥ / uruṣyā | pāyuḥ | abhavat | sakhi-bhyaḥ ||6.44.7||
r̥tasya | pathi | vedhāḥ | apāyi / śriye | manāṁsi | devāsaḥ | akran || dadhānaḥ | nāma | mahaḥ | vacaḥ-bhiḥ / vapuḥ | dr̥śaye | venyaḥ | vi | āvarityāvaḥ ||6.44.8||
dyumat-tamam | dakṣam | dhehi | asme iti / sedha | janānām | pūrvīḥ | arātīḥ || varṣīyaḥ | vayaḥ | kr̥ṇuhi | śacībhiḥ / dhanasya | sātau | asmān | aviḍḍhi ||6.44.9||
indra | tubhyam | it | magha-van | abhūma / vayam | dātre | hari-vaḥ | mā | vi | venaḥ || nakiḥ | āpiḥ | dadr̥śe | martya-trā / kim | aṅga | radhra-codanam | tvā | āhuḥ ||6.44.10||
mā | jasvane | vr̥ṣabha | naḥ | rarīthāḥ / mā | te | revataḥ | sakhye | riṣāma || pūrvīḥ | te | indra | niḥ-sidhaḥ | janeṣu / jahi | asusvīn | pra | vr̥ha | apr̥ṇataḥ ||6.44.11||
ut | abhrāṇi-iva | stanayan | iyarti / indraḥ | rādhāṁsi | aśvyāni | gavyā || tvam | asi | pra-divaḥ | kāru-dhāyāḥ / mā | tvā | adāmānaḥ | ā | dabhan | maghonaḥ ||6.44.12||
adhvaryo iti | vīra | pra | mahe | sutānām / indrāya | bhara | saḥ | hi | asya | rājā || yaḥ | pūrvyābhiḥ | uta | nūtanābhiḥ / gīḥ-bhiḥ | vavr̥dhe | gr̥ṇatām | r̥ṣīṇām ||6.44.13||
asya | made | puru | varpāṁsi | vidvān / indraḥ | vr̥trāṇi | aprati | jaghāna || tam | ūm̐ iti | pra | hoṣi | madhu-mantam | asmai / somam | vīrāya | śipriṇe | pibadhyai ||6.44.14||
pātā | sutam | indraḥ | astu | somam / hantā | vr̥tram | vajreṇa | mandasānaḥ || gantā | yajñam | parā-vataḥ | cit | accha / vasuḥ | dhīnām | avitā | kāru-dhāyāḥ ||6.44.15||
idam | tyat | pātram | indra-pānam / indrasya | priyam | amr̥tam | apāyi || matsat | yathā | saumanasāya | devam / vi | asmat | dveṣaḥ | yuyavat | vi | aṁhaḥ ||6.44.16||
enā | mandānaḥ | jahi | śūra | śatrūn / jāmim | ajāmim | magha-van | amitrān || abhi-senān | abhi | ā-dediśānān / parācaḥ | indra | pra | mr̥ṇa | jahi | ca ||6.44.17||
āsu | sma | naḥ | magha-van | indra | pr̥t-su / asmabhyam | mahi | varivaḥ | su-gam | kariti kaḥ || apām | tokasya | tanayasya | jeṣe / indra | sūrīn | kr̥ṇuhi | sma | naḥ | ardham ||6.44.18||
ā | tvā | harayaḥ | vr̥ṣaṇaḥ | yujānāḥ / vr̥ṣa-rathāsaḥ | vr̥ṣa-raśmayaḥ | atyāḥ || asmatrāñcaḥ | vr̥ṣaṇaḥ | vajra-vāhaḥ / vr̥ṣṇe | madāya | su-yujaḥ | vahantu ||6.44.19||
ā | te | vr̥ṣan | vr̥ṣaṇaḥ | droṇam | asthuḥ / ghr̥ta-pruṣaḥ | na | ūrmayaḥ | madantaḥ || indra | pra | tubhyam | vr̥ṣa-bhiḥ | sutānām / vr̥ṣṇe | bharanti | vr̥ṣabhāya | somam ||6.44.20||
vr̥ṣā | asi | divaḥ | vr̥ṣabhaḥ | pr̥thivyāḥ / vr̥ṣā | sindhūnām | vr̥ṣabhaḥ | stiyānām || vr̥ṣṇe | te | induḥ | vr̥ṣabha | pīpāya / svāduḥ | rasaḥ | madhu-peyaḥ | varāya ||6.44.21||
ayam | devaḥ | sahasā | jāyamānaḥ / indreṇa | yujā | paṇim | astabhāyat || ayam | svasya | pituḥ | āyudhāni / induḥ | amuṣṇāt | aśivasya | māyāḥ ||6.44.22||
ayam | akr̥ṇot | uṣasaḥ | su-patnīḥ / ayam | sūrye | adadhāt | jyotiḥ | antariti || ayam | tri-dhātu | divi | rocaneṣu / triteṣu | vindat | amr̥tam | ni-gūḷham ||6.44.23||
ayam | dyāvāpr̥thivī iti | vi | skabhāyat / ayam | ratham | ayunak | sapta-raśmim || ayam | goṣu | śacyā | pakvam | antariti / somaḥ | dādhāra | daśa-yantram | utsam ||6.44.24||

yaḥ | ā | anayat | parā-vataḥ / su-nītī | turvaśam | yadum || indraḥ | saḥ | naḥ | yuvā | sakhā ||6.45.1||
avipre | cit | vayaḥ | dadhat / anāśunā | cit | arvatā || indraḥ | jetā | hitam | dhanam ||6.45.2||
mahīḥ | asya | pra-nītayaḥ / pūrvīḥ | uta | pra-śastayaḥ || na | asya | kṣīyante | ūtayaḥ ||6.45.3||
sakhāyaḥ | brahma-vāhase / arcata | pra | ca | gāyata || saḥ | hi | naḥ | pra-matiḥ | mahī ||6.45.4||
tvam | ekasya | vr̥tra-han / avitā | dvayoḥ | asi || uta | īdr̥śe | yathā | vayam ||6.45.5||
nayasi | it | ūm̐ iti | ati | dviṣaḥ / kr̥ṇoṣi | uktha-śaṁsinaḥ || nr̥-bhiḥ | su-vīraḥ | ucyase ||6.45.6||
brahmāṇam | brahma-vāhasam / gīḥ-bhiḥ | sakhāyam | r̥gmiyam || gām | na | dohase | huve ||6.45.7||
yasya | viśvāni | hastayoḥ / ūcuḥ | vasūni | ni | dvitā || vīrasya | pr̥tanā-sahaḥ ||6.45.8||
vi | dr̥ḷhāni | cit | adri-vaḥ / janānām | śacī-pate || vr̥ha | māyāḥ | anānata ||6.45.9||
tam | ūm̐ iti | tvā | satya | soma-pāḥ / indra | vājānām | pate || ahūmahi | śravasyavaḥ ||6.45.10||
tam | ūm̐ iti | tvā | yaḥ | purā | āsitha / yaḥ | vā | nūnam | hite | dhane || havyaḥ | saḥ | śrudhi | havam ||6.45.11||
dhībhiḥ | arvat-bhiḥ | arvataḥ / vājān | indra | śravāyyān || tvayā | jeṣma | hitam | dhanam ||6.45.12||
abhūḥ | ūm̐ iti | vīra | girvaṇaḥ / mahān | indra | dhane | hite || bhare | vitantasāyyaḥ ||6.45.13||
yā | te | ūtiḥ | amitra-han / makṣujavaḥ-tamā | asati || tayā | naḥ | hinuhi | ratham ||6.45.14||
saḥ | rathena | rathi-tamaḥ / asmākena | abhi-yugvanā || jeṣi | jiṣṇo iti | hitam | dhanam ||6.45.15||
yaḥ | ekaḥ | it | tam | ūm̐ iti | stuhi / kr̥ṣṭīnām | vi-carṣaṇiḥ || patiḥ | jajñe | vr̥ṣa-kratuḥ ||6.45.16||
yaḥ | gr̥ṇatām | it | āsitha / āpiḥ | ūtī | śivaḥ | sakhā || saḥ | tvam | naḥ | indra | mr̥ḷaya ||6.45.17||
dhiṣva | vajram | gabhastyoḥ / rakṣaḥ-hatyāya | vajri-vaḥ || sasahīṣṭhāḥ | abhi | spr̥dhaḥ ||6.45.18||
pratnam | rayīṇām | yujam / sakhāyam | kīri-codanam || brahmavāhaḥ-tamam | huve ||6.45.19||
saḥ | hi | viśvāni | pārthivā / ekaḥ | vasūni | patyate || girvaṇaḥ-tamaḥ | adhri-guḥ ||6.45.20||
saḥ | naḥ | niyut-bhiḥ | ā | pr̥ṇa / kāmam | vājebhiḥ | aśvi-bhiḥ || gomat-bhiḥ | go-pate | dhr̥ṣat ||6.45.21||
tat | vaḥ | gāya | sute | sacā / puru-hūtāya | satvane || śam | yat | gave | na | śākine ||6.45.22||
na | gha | vasuḥ | ni | yamate / dānam | vājasya | go-mataḥ || yat | sīm | upa | śravat | giraḥ ||6.45.23||
kuvit-sasya | pra | hi | vrajam / go-mantam | dasyu-hā | gamat || śacībhiḥ | apa | naḥ | varat ||6.45.24||
imāḥ | ūm̐ iti | tvā | śatakrato iti śata-krato / abhi | pra | nonuvuḥ | giraḥ || indra | vatsam | na | mātaraḥ ||6.45.25||
duḥ-naśam | sakhyam | tava / gauḥ | asi | vīra | gavyate || aśvaḥ | aśva-yate | bhava ||6.45.26||
saḥ | mandasva | hi | andhasaḥ / rādhase | tanvā | mahe || na | stotāram | nide | karaḥ ||6.45.27||
imāḥ | ūm̐ iti | tvā | sute-sute / nakṣante | girvaṇaḥ | giraḥ || vatsam | gāvaḥ | na | dhenavaḥ ||6.45.28||
puru-tamam | purūṇām / stotr̥̄ṇām | vi-vāci || vājebhiḥ | vāja-yatām ||6.45.29||
asmākam | indra | bhūtu | te / stomaḥ | vāhiṣṭhaḥ | antamaḥ || asmān | rāye | mahe | hinu ||6.45.30||
adhi | br̥buḥ | paṇīnām / varṣiṣṭhe | mūrdhan | asthāt || uruḥ | kakṣaḥ | na | gāṅgyaḥ ||6.45.31||
yasya | vāyoḥ-iva | dravat / bhadrā | rātiḥ | sahasriṇī || sadyaḥ | dānāya | maṁhate ||6.45.32||
tat | su | naḥ | viśve | aryaḥ | ā / sadā | gr̥ṇanti | kāravaḥ || br̥bum | sahasra-dātamam / sūrim | sahasra-sātamam ||6.45.33||

tvām | it | hi | havāmahe / sātā | vājasya | kāravaḥ || tvām | vr̥treṣu | indra | sat-patim | naraḥ / tvām | kāṣṭhāsu | arvataḥ ||6.46.1||
saḥ | tvam | naḥ | citra | vajra-hasta | dhr̥ṣṇu-yā / mahaḥ | stavānaḥ | adri-vaḥ || gām | aśvam | rathyam | indra | sam | kira / satrā | vājam | na | jigyuṣe ||6.46.2||
yaḥ | satrā-hā | vi-carṣaṇiḥ / indram | tam | hūmahe | vayam || sahasra-muṣka | tuvi-nr̥mṇa | sat-pate / bhava | samat-su | naḥ | vr̥dhe ||6.46.3||
bādhase | janān | vr̥ṣabhā-iva | manyunā / ghr̥ṣau | mīḷhe | r̥cīṣama || asmākam | bodhi | avitā | mahā-dhane / tanūṣu | ap-su | sūrye ||6.46.4||
indra | jyeṣṭham | naḥ | ā | bhara / ojiṣṭham | papuri | śravaḥ || yena | ime iti | citra | vajra-hasta | rodasī iti / ā | ubhe iti | su-śipra | prāḥ ||6.46.5||
tvām | ugram | avase | carṣaṇi-saham / rājan | deveṣu | hūmahe || viśvā | su | naḥ | vithurā | pibdanā | vaso iti / amitrān | su-sahān | kr̥dhi ||6.46.6||
yat | indra | nāhuṣīṣu | ā / ojaḥ | nr̥mṇam | ca | kr̥ṣṭiṣu || yat | vā | pañca | kṣitīnām | dyumnam | ā | bhara / satrā | viśvāni | pauṁsyā ||6.46.7||
yat | vā | tr̥kṣau | magha-van | druhyau | ā | jane / yat | pūrau | kat | ca | vr̥ṣṇyam || asmabhyam | tat | rirīhi | sam | nr̥-sahye / amitrān | pr̥t-su | turvaṇe ||6.46.8||
indra | tri-dhātu | śaraṇam / tri-varūtham | svasti-mat || chardiḥ | yaccha | maghavat-bhyaḥ | ca | mahyam | ca / yavaya | didyum | ebhyaḥ ||6.46.9||
ye | gavyatā | manasā | śatrum | ā-dabhuḥ / abhi-praghnanti | dhr̥ṣṇu-yā || adha | sma | naḥ | magha-van | indra | girvaṇaḥ / tanū-pāḥ | antamaḥ | bhava ||6.46.10||
adha | sma | naḥ | vr̥dhe | bhava / indra | nāyam | ava | yudhi || yat | antarikṣe | patayanti | parṇinaḥ / didyavaḥ | tigma-mūrdhānaḥ ||6.46.11||
yatra | śūrāsaḥ | tanvaḥ | vi-tanvate / priyā | śarma | pitr̥̄ṇām || adha | sma | yaccha | tanve | tane | ca | chardhiḥ / acittam | yavaya | dveṣaḥ ||6.46.12||
yat | indra | sarge | arvataḥ / codayāse | mahā-dhane || asamane | adhvani | vr̥jine | pathi / śyenān-iva | śravasyataḥ ||6.46.13||
sindhūn-iva | pravaṇe | āśu-yā | yataḥ / yadi | klośam | anu | svani || ā | ye | vayaḥ | na | varvr̥tati | āmiṣi / gr̥bhītāḥ | bāhvoḥ | gavi ||6.46.14||

svāduḥ | kila | ayam | madhu-mān | uta | ayam / tīvraḥ | kila | ayam | rasa-vān | uta | ayam || uto iti | nu | asya | papi-vāṁsam | indram / na | kaḥ | cana | sahate | ā-haveṣu ||6.47.1||
ayam | svāduḥ | iha | madiṣṭhaḥ | āsa / yasya | indraḥ | vr̥tra-hatye | mamāda || purūṇi | yaḥ | cyautnā | śambarasya / vi | navatim | nava | ca | dehyaḥ | han ||6.47.2||
ayam | me | pītaḥ | ut | iyarti | vācam / ayam | manīṣām | uśatīm | ajīgariti || ayam | ṣaṭ | urvīḥ | amimīta | dhīraḥ / na | yābhyaḥ | bhuvanam | kat | cana | āre ||6.47.3||
ayam | saḥ | yaḥ | varimāṇam | pr̥thivyāḥ / varṣmāṇam | divaḥ | akr̥ṇot | ayam | saḥ || ayam | pīyūṣam | tisr̥ṣu | pravat-su / somaḥ | dādhāra | uru | antarikṣam ||6.47.4||
ayam | vidat | citra-dr̥śīkam | arṇaḥ / śukra-sadmanām | uṣasām | anīke || ayam | mahān | mahatā | skambhanena / ut | dyām | astabhnāt | vr̥ṣabhaḥ | marutvān ||6.47.5||
dhr̥ṣat | piba | kalaśe | somam | indra / vr̥tra-hā | śūra | sam-are | vasūnām || mādhyaṁdine | savane | ā | vr̥ṣasva / rayi-sthānaḥ | rayim | asmāsu | dhehi ||6.47.6||
indra | pra | naḥ | puraetā-iva | paśya / pra | naḥ | naya | pra-taram | vasyaḥ | accha || bhava | su-pāraḥ | ati-pārayaḥ | naḥ / bhava | su-nītiḥ | uta | vāma-nītiḥ ||6.47.7||
urum | naḥ | lokam | anu | neṣi | vidvān / svaḥ-vat | jyotiḥ | abhayam | svasti || r̥ṣvā | te | indra | sthavirasya | bāhū iti / upa | stheyāma | śaraṇā | br̥hantā ||6.47.8||
variṣṭhe | naḥ | indra | vandhure | dhāḥ / vahiṣṭhayoḥ | śata-van | aśvayoḥ | ā || iṣam | ā | vakṣi | iṣām | varṣiṣṭhām / mā | naḥ | tārīt | magha-van | rāyaḥ | aryaḥ ||6.47.9||
indra | mr̥ḷa | mahyam | jīvātum | iccha / codaya | dhiyam | ayasaḥ | na | dhārām || yat | kim | ca | aham | tvā-yuḥ | idam | vadāmi / tat | juṣasva | kr̥dhi | mā | deva-vantam ||6.47.10||
trātāram | indram | avitāram | indram / have-have | su-havam | śūram | indram || hvayāmi | śakram | puru-hūtam | indram / svasti | naḥ | magha-vā | dhātu | indraḥ ||6.47.11||
indraḥ | su-trāmā | sva-vān | avaḥ-bhiḥ / su-mr̥ḷīkaḥ | bhavatu | viśva-vedāḥ || bādhatām | dveṣaḥ | abhayam | kr̥ṇotu / su-vīryasya | patayaḥ | syāma ||6.47.12||
tasya | vayam | su-matau | yajñiyasya / api | bhadre | saumanase | syāma || saḥ | su-trāmā | sva-vān | indraḥ | asme iti / ārāt | cit | dveṣaḥ | sanutaḥ | yuyotu ||6.47.13||
ava | tve iti | indra | pra-vataḥ | na | ūrmiḥ / giraḥ | brahmāṇi | ni-yutaḥ | dhavante || uru | na | rādhaḥ | savanā | purūṇi / apaḥ | gāḥ | vajrin | yuvase | sam | indūn ||6.47.14||
kaḥ | īm | stavat | kaḥ | pr̥ṇāt | kaḥ | yajāte / yat | ugram | it | magha-vā | viśvahā | avet || pādau-iva | pra-haran | anyam-anyam / kr̥ṇoti | pūrvam | aparam | śacībhiḥ ||6.47.15||
śr̥ṇve | vīraḥ | ugram-ugram | dama-yan / anyam-anyam | ati-nenīyamānaḥ || edhamāna-dviṭ | ubhayasya | rājā / coṣkūyate | viśaḥ | indraḥ | manuṣyān ||6.47.16||
parā | pūrveṣām | sakhyā | vr̥ṇakti / vi-tarturāṇaḥ | aparebhiḥ | eti || ananu-bhūtīḥ | ava-dhūnvānaḥ / pūrvīḥ | indraḥ | śaradaḥ | tartarīti ||6.47.17||
rūpam-rūpam | prati-rūpaḥ | babhūva / tat | asya | rūpam | prati-cakṣaṇāya || indraḥ | māyābhiḥ | puru-rūpaḥ | īyate / yuktāḥ | hi | asya | harayaḥ | śatā | daśa ||6.47.18||
yujānaḥ | haritā | rathe / bhūri | tvaṣṭā | iha | rājati || kaḥ | viśvāhā | dviṣataḥ | pakṣaḥ | āsate / uta | āsīneṣu | sūriṣu ||6.47.19||
agavyūti | kṣetram | ā | aganma | devāḥ / urvī | satī | bhūmiḥ | aṁhūraṇā | abhūt || br̥haspate | pra | cikitsa | go-iṣṭau / itthā | sate | jaritre | indra | panthām ||6.47.20||
dive-dive | sa-dr̥śīḥ | anyam | ardham / kr̥ṣṇāḥ | asedhat | apa | sadmanaḥ | jāḥ || ahan | dāsā | vr̥ṣabhaḥ | vasna-yantā / uda-vraje | varcinam | śambaram | ca ||6.47.21||
pra-stokaḥ | it | nu | rādhasaḥ | te | indra / daśa | kośayīḥ | daśa | vājinaḥ | adāt || divaḥ-dāsāt | atithi-gvasya | rādhaḥ / śāmbaram | vasu | prati | agrabhīṣma ||6.47.22||
daśa | aśvān | daśa | kośān / daśa | vastrā | adhi-bhojanā || daśo iti | hiraṇya-piṇḍān / divaḥ-dāsāt | asāniṣam ||6.47.23||
daśa | rathān | praṣṭi-mataḥ / śatam | gāḥ | atharva-bhyaḥ || aśvathaḥ | pāyave | adāt ||6.47.24||
mahi | rādhaḥ | viśva-janyam | dadhānān / bharat-vājān | sarñjayaḥ | abhi | ayaṣṭa ||6.47.25||
vanaspate | vīḷu-aṅgaḥ | hi | bhūyāḥ / asmat-sakhā | pra-taraṇaḥ | su-vīraḥ || gobhiḥ | sam-naddhaḥ | asi | vīḷayasva / ā-sthātā | te | jayatu | jetvāni ||6.47.26||
divaḥ | pr̥thivyāḥ | pari | ojaḥ | ut-bhr̥tam / vanaspati-bhyaḥ | pari | ā-bhr̥tam | sahaḥ || apām | ojmānam | pari | gobhiḥ | ā-vr̥tam / indrasya | vajram | haviṣā | ratham | yaja ||6.47.27||
indrasya | vajraḥ | marutām | anīkam / mitrasya | garbhaḥ | varuṇasya | nābhiḥ || saḥ | imām | naḥ | havya-dātim | juṣāṇaḥ / deva | ratha | prati | havyā | gr̥bhāya ||6.47.28||
upa | śvāsaya | pr̥thivīm | uta | dyām / puru-trā | te | manutām | vi-sthitam | jagat || saḥ | dundubhe | sa-jūḥ | indreṇa | devaiḥ / dūrāt | davīyaḥ | apa | sedha | śatrūn ||6.47.29||
ā | krandaya | balam | ojaḥ | naḥ | ā | dhāḥ / niḥ | stanihi | duḥ-itā | bādhamānaḥ || apa | protha | dundubhe | ducchunāḥ | itaḥ / indrasya | muṣṭiḥ | asi | vīḷayasva ||6.47.30||
ā | amūḥ | aja | prati-āvartaya | imāḥ / ketu-mat | dundubhiḥ | vāvadīti || sam | aśva-parṇāḥ | caranti | naḥ | naraḥ / asmākam | indra | rathinaḥ | jayantu ||6.47.31||

yajñā-yajñā | vaḥ | agnaye / girā-girā | ca | dakṣase || pra-pra | vayam | amr̥tam | jāta-vedasam / priyam | mitram | na | śaṁsiṣam ||6.48.1||
ūrjaḥ | napātam | saḥ | hina | ayam | asma-yuḥ / dāśema | havya-dātaye || bhuvat | vājeṣu | avitā | bhuvat | vr̥dhaḥ / uta | trātā | tanūnām ||6.48.2||
vr̥ṣā | hi | agne | ajaraḥ / mahān | vi-bhāsi | arciṣā || ajasreṇa | śociṣā | śośucat | śuce / sudīti-bhiḥ | su | dīdihi ||6.48.3||
mahaḥ | devān | yajasi | yakṣi | ānuṣak / tava | kratvā | uta | daṁsanā || arvācaḥ | sīm | kr̥ṇuhi | agne | avase / rāsva | vājā | uta | vaṁsva ||6.48.4||
yam | āpaḥ | adrayaḥ | vanā / garbham | r̥tasya | piprati || sahasā | yaḥ | mathitaḥ | jāyate | nr̥-bhiḥ / pr̥thivyāḥ | adhi | sānavi ||6.48.5||
ā | yaḥ | paprau | bhānunā | rodasī iti | ubhe iti / dhūmena | dhāvate | divi || tiraḥ | tamaḥ | dadr̥śe | ūrmyāsu | ā / śyāvāsu | aruṣaḥ | vr̥ṣā / ā | śyāvāḥ | aruṣaḥ | vr̥ṣā ||6.48.6||
br̥hat-bhiḥ | agne | arci-bhiḥ / śukreṇa | deva | śociṣā || bharat-vāje | sam-idhānaḥ | yaviṣṭhya / revat | naḥ | śukra | dīdihi / dyu-mat | pāvaka | dīdihi ||6.48.7||
viśvāsām | gr̥ha-patiḥ | viśām | asi / tvam | agne | mānuṣīṇām || śatam | pūḥ-bhiḥ | yaviṣṭha | pāhi | aṁhasaḥ / sam-eddhāram | śatam | himāḥ / stotr̥-bhyaḥ | ye | ca | dadati ||6.48.8||
tvam | naḥ | citraḥ | ūtyā / vaso iti | rādhāṁsi | codaya || asya | rāyaḥ | tvam | agne | rathīḥ | asi / vidāḥ | gādham | tuce | tu | naḥ ||6.48.9||
parṣi | tokam | tanayam | partr̥-bhiḥ | tvam / adabdhaiḥ | aprayutva-bhiḥ || agne | heḷāṁsi | daivyā | yuyodhi | naḥ / adevāni | hvarāṁsi | ca ||6.48.10||
ā | sakhāyaḥ | sabaḥ-dughām / dhenum | ajadhvam | upa | navyasā | vacaḥ || sr̥jadhvam | anapa-sphurām ||6.48.11||
yā | śardhāya | mārutāya | sva-bhānave / śravaḥ | amr̥tyu | dhukṣata || yā | mr̥ḷīke | marutām | turāṇām / yā | sumnaiḥ | eva-yāvarī ||6.48.12||
bharat-vājāya | ava | dhukṣata | dvitā || dhenum | ca | viśva-dohasam / iṣam | ca | viśva-bhojasam ||6.48.13||
tam | vaḥ | indram | na | su-kratum / varuṇam-iva | māyinam || aryamaṇam | na | mandram | sr̥pra-bhojasam / viṣṇum | na | stuṣe | ā-diśe ||6.48.14||
tveṣam | śardhaḥ | na | mārutam | tuvi-svaṇi / anarvāṇam | pūṣaṇam | sam | yathā | śatā || sam | sahasrā | kāriṣat | carṣaṇi-bhyaḥ | ā / āviḥ | gūḷhā | vasu | karat / su-vedā | naḥ | vasu | karat ||6.48.15||
ā | mā | pūṣan | upa | drava / śaṁsiṣam | nu | te | api-karṇe | āghr̥ṇe || aghāḥ | aryaḥ | arātayaḥ ||6.48.16||
mā | kākambīram | ut | vr̥haḥ | vanaspatim / aśastīḥ | vi | hi | nīnaśaḥ || mā | uta | sūraḥ | ahariti | eva | cana / grīvāḥ | ā-dadhate | veriti veḥ ||6.48.17||
dr̥teḥ-iva | te | avr̥kam | astu | sakhyam || acchidrasya | dadhan-vataḥ / su-pūrṇasya | dadhan-vataḥ ||6.48.18||
paraḥ | hi | martyaiḥ | asi / samaḥ | devaiḥ | uta | śriyā || abhi | khyaḥ | pūṣan | pr̥tanāsu | naḥ | tvam / ava | nūnam | yathā | purā ||6.48.19||
vāmī | vāmasya | dhūtayaḥ / pra-nītiḥ | astu | sūnr̥tā || devasya | vā | marutaḥ | martyasya | vā / ījānasya | pra-yajyavaḥ ||6.48.20||
sadyaḥ | cit | yasya | carkr̥tiḥ / pari | dyām | devaḥ | na | eti | sūryaḥ || tveṣam | śavaḥ | dadhire | nāma | yajñiyam / marutaḥ | vr̥tra-ham | śavaḥ / jyeṣṭham | vr̥tra-ham | śavaḥ ||6.48.21||
sakr̥t | ha | dyauḥ | ajāyata / sakr̥t | bhūmiḥ | ajāyata || pr̥śnyāḥ | dugdham | sakr̥t | payaḥ / tat | anyaḥ | na | anu | jāyate ||6.48.22||

stuṣe | janam | su-vratam | navyasībhiḥ / gīḥ-bhiḥ | mitrāvaruṇā | sumna-yantā || te | ā | gamantu | te | iha | śruvantu / su-kṣatrāsaḥ | varuṇaḥ | mitraḥ | agniḥ ||6.49.1||
viśaḥ-viśaḥ | īḍyam | adhvareṣu / adr̥pta-kratum | aratim | yuvatyoḥ || divaḥ | śiśum | sahasaḥ | sūnum | agnim / yajñasya | ketum | aruṣam | yajadhyai ||6.49.2||
aruṣasya | duhitarā | virūpe iti vi-rūpe / str̥-bhiḥ | anyā | pipiśe | sūraḥ | anyā || mithaḥ-turā | vicarantī iti vi-carantī | pāvake iti / manma | śrutam | nakṣataḥ | r̥cyamāne iti ||6.49.3||
pra | vāyum | accha | br̥hatī | manīṣā / br̥hat-rayim | viśva-vāram | ratha-prām || dyutat-yāmā | ni-yutaḥ | patyamānaḥ / kaviḥ | kavim | iyakṣasi | prayajyo iti pra-yajyo ||6.49.4||
saḥ | me | vapuḥ | chadayat | aśvinoḥ | yaḥ / rathaḥ | virukmān | manasā | yujānaḥ || yena | narā | nāsatyā | iṣayadhyai / vartiḥ | yāthaḥ | tanayāya | tmane | ca ||6.49.5||
parjanyavātā | vr̥ṣabhā | pr̥thivyāḥ / purīṣāṇi | jinvatam | apyāni || satya-śrutaḥ | kavayaḥ | yasya | gīḥ-bhiḥ / jagataḥ | sthātaḥ | jagat | ā | kr̥ṇudhvam ||6.49.6||
pāvīravī | kanyā | citra-āyuḥ / sarasvatī | vīra-patnī | dhiyam | dhāt || gnābhiḥ | acchidram | śaraṇam | sa-joṣāḥ / duḥ-ādharṣam | gr̥ṇate | śarma | yaṁsat ||6.49.7||
pathaḥ-pathaḥ | pari-patim | vacasyā / kāmena | kr̥taḥ | abhi | ānaṭ | arkam || saḥ | naḥ | rāsat | śurudhaḥ | candra-agrāḥ / dhiyam-dhiyam | sīsadhāti | pra | pūṣā ||6.49.8||
prathama-bhājam | yaśasam | vayaḥ-dhām / su-pāṇim | devam | su-gabhastim | r̥bhvam || hotā | yakṣat | yajatam | pastyānām / agniḥ | tvaṣṭāram | su-havam | vibhā-vā ||6.49.9||
bhuvanasya | pitaram | gīḥ-bhiḥ | ābhiḥ / rudram | divā | vardhaya | rudram | aktau || br̥hantam | r̥ṣvam | ajaram | su-sumnam / r̥dhak | huvema | kavinā | iṣitāsaḥ ||6.49.10||
ā | yuvānaḥ | kavayaḥ | yajñiyāsaḥ / marutaḥ | ganta | gr̥ṇataḥ | varasyām || acitram | cit | hi | jinvatha | vr̥dhantaḥ / itthā | nakṣantaḥ | naraḥ | aṅgirasvat ||6.49.11||
pra | vīrāya | pra | tavase | turāya / aja | yūthā-iva | paśu-rakṣiḥ | astam || saḥ | pispr̥śati | tanvi | śrutasya / str̥-bhiḥ | na | nākam | vacanasya | vipaḥ ||6.49.12||
yaḥ | rajāṁsi | vi-mame | pārthivāni / triḥ | cit | viṣṇuḥ | manave | bādhitāya || tasya | te | śarman | upa-dadyamāne / rāyā | madema | tanvā | tanā | ca ||6.49.13||
tat | naḥ | ahiḥ | budhnyaḥ | at-bhiḥ | arkaiḥ / tat | parvataḥ | tat | savitā | canaḥ | dhāt || tat | oṣadhībhiḥ | abhi | rāti-sācaḥ / bhagaḥ | puram-dhiḥ | jinvatu | pra | rāye ||6.49.14||
nu | naḥ | rayim | rathyam | carṣaṇi-prām / puru-vīram | mahaḥ | r̥tasya | gopām || kṣayam | dāta | ajaram | yena | janān / spr̥dhaḥ | adevīḥ | abhi | ca | kramāma / viśaḥ | ā-devīḥ | abhi | aśnavāma ||6.49.15||

huve | vaḥ | devīm | aditim | namaḥ-bhiḥ / mr̥ḷīkāya | varuṇam | mitram | agnim || abhi-kṣadām | aryamaṇam | su-śevam / trātr̥̄n | devān | savitāram | bhagam | ca ||6.50.1||
su-jyotiṣaḥ | sūrya | dakṣa-pitr̥̄n / anāgāḥ-tve | su-mahaḥ | vīhi | devān || dvi-janmānaḥ | ye | r̥ta-sāpaḥ | satyāḥ / svaḥ-vantaḥ | yajatāḥ | agni-jihvāḥ ||6.50.2||
uta | dyāvāpr̥thivī iti | kṣatram | uru / br̥hat | rodasī iti | śaraṇam | susumne iti su-sumne || mahaḥ | karathaḥ | varivaḥ | yathā | naḥ / asme iti | kṣayāya | dhiṣaṇe iti | anehaḥ ||6.50.3||
ā | naḥ | rudrasya | sūnavaḥ | namantām / adya | hūtāsaḥ | vasavaḥ | adhr̥ṣṭāḥ || yat | īm | arbhe | mahati | vā | hitāsaḥ / bādhe | marutaḥ | ahvāma | devān ||6.50.4||
mimyakṣa | yeṣu | rodasī | nu | devī / sisakti | pūṣā | abhyardha-yajvā || śrutvā | havam | marutaḥ | yat | ha | yātha / bhūma | rejante | adhvani | pra-vikte ||6.50.5||
abhi | tyam | vīram | girvaṇasam | arca / indram | brahmaṇā | jaritaḥ | navena || śravat | it | havam | upa | ca | stavānaḥ / rāsat | vājān | upa | mahaḥ | gr̥ṇānaḥ ||6.50.6||
omānam | āpaḥ | mānuṣīḥ | amr̥ktam / dhāta | tokāya | tanayāya | śam | yoḥ || yūyam | hi | stha | bhiṣajaḥ | mātr̥-tamāḥ / viśvasya | sthātuḥ | jagataḥ | janitrīḥ ||6.50.7||
ā | naḥ | devaḥ | savitā | trāyamāṇaḥ / hiraṇya-pāṇiḥ | yajataḥ | jagamyāt || yaḥ | datra-vān | uṣasaḥ | na | pratīkam / vi-ūrṇute | dāśuṣe | vāryāṇi ||6.50.8||
uta | tvam | sūno iti | sahasaḥ | naḥ | adya / ā | devān | asmin | adhvare | vavr̥tyāḥ || syām | aham | te | sadam | it | rātau / tava | syām | agne | avasā | su-vīraḥ ||6.50.9||
uta | tyā | me | havam | ā | jagmyātam / nāsatyā | dhībhiḥ | yuvam | aṅga | viprā || atrim | na | mahaḥ | tamasaḥ | amumuktam / tūrvatam | narā | duḥ-itāt | abhīke ||6.50.10||
te | naḥ | rāyaḥ | dyu-mataḥ | vāja-vataḥ / dātāraḥ | bhūta | nr̥-vataḥ | puru-kṣoḥ || daśasyantaḥ | divyāḥ | pārthivāsaḥ / go-jātāḥ | apyāḥ | mr̥ḷata | ca | devāḥ ||6.50.11||
te | naḥ | rudraḥ | sarasvatī | sa-joṣāḥ / mīḷhuṣmantaḥ | viṣṇuḥ | mr̥ḷantu | vāyuḥ || r̥bhukṣāḥ | vājaḥ | daivyaḥ | vi-dhātā / parjanyāvātā | pipyatām | iṣam | naḥ ||6.50.12||
uta | syaḥ | devaḥ | savitā | bhagaḥ | naḥ / apām | napāt | avatu | dānu | papriḥ || tvaṣṭā | devebhiḥ | jani-bhiḥ | sa-joṣāḥ / dyauḥ | devebhiḥ | pr̥thivī | samudraiḥ ||6.50.13||
uta | naḥ | ahiḥ | budhnyaḥ | śr̥ṇotu / ajaḥ | eka-pāt | pr̥thivī | samudraḥ || viśve | devāḥ | r̥ta-vr̥dhaḥ | huvānāḥ / stutāḥ | mantrāḥ | kavi-śastāḥ | avantu ||6.50.14||
eva | napātaḥ | mama | tasya | dhībhiḥ / bharat-vājāḥ | abhi | arcanti | arkaiḥ || gnāḥ | hutāsaḥ | vasavaḥ | adhr̥ṣṭāḥ / viśve | stutāsaḥ | bhūta | yajatrāḥ ||6.50.15||

ut | ūm̐ iti | tyat | cakṣuḥ | mahi | mitrayoḥ | ā / eti | priyam | varuṇayoḥ | adabdham || r̥tasya | śuci | darśatam | anīkam / rukmaḥ | na | divaḥ | ut-itā | vi | adyaut ||6.51.1||
veda | yaḥ | trīṇi | vidathāni | eṣām / devānām | janma | sanutaḥ | ā | ca | vipraḥ || r̥ju | marteṣu | vr̥jinā | ca | paśyan / abhi | caṣṭe | sūraḥ | aryaḥ | evān ||6.51.2||
stuṣe | ūm̐ iti | vaḥ | mahaḥ | r̥tasya | gopān / aditim | mitram | varuṇam | su-jātān || aryamaṇam | bhagam | adabdha-dhītīn / accha | voce | sa-dhanyaḥ | pāvakān ||6.51.3||
riśādasaḥ | sat-patīn | adabdhān / mahaḥ | rājñaḥ | su-vasanasya | dātr̥̄n || yūnaḥ | su-kṣatrān | kṣayataḥ | divaḥ | nr̥̄n / ādityān | yāmi | aditim | duvaḥ-yu ||6.51.4||
dyauḥ | pitariti | pr̥thivi | mātaḥ | adhruk / agne | bhrātaḥ | vasavaḥ | mr̥ḷata | naḥ || viśve | ādityāḥ | adite | sa-joṣāḥ / asmabhyam | śarma | bahulam | vi | yanta ||6.51.5||
mā | naḥ | vr̥kāya | vr̥kye | samasmai / agha-yate | rīradhata | yajatrāḥ || yūyam | hi | stha | rathyaḥ | naḥ | tanūnām / yūyam | dakṣasya | vacasaḥ | babhūva ||6.51.6||
mā | vaḥ | enaḥ | anya-kr̥tam | bhujema / mā | tat | karma | vasavaḥ | yat | cayadhve || viśvasya | hi | kṣayatha | viśva-devāḥ / svayam | ripuḥ | tanvam | ririṣīṣṭa ||6.51.7||
namaḥ | it | ugram | namaḥ | ā | vivāse / namaḥ | dādhāra | pr̥thivīm | uta | dyām || namaḥ | devebhyaḥ | namaḥ | īśe | eṣām / kr̥tam | cit | enaḥ | namasā | ā | vivāse ||6.51.8||
r̥tasya | vaḥ | rathyaḥ | pūta-dakṣān / r̥tasya | pastya-sadaḥ | adabdhān || tān | ā | namaḥ-bhiḥ | uru-cakṣasaḥ | nr̥̄n / viśvān | vaḥ | ā | name | mahaḥ | yajatrāḥ ||6.51.9||
te | hi | śreṣṭha-varcasaḥ | te | ūm̐ iti | naḥ / tiraḥ | viśvāni | duḥ-itā | nayanti || su-kṣatrāsaḥ | varuṇaḥ | mitraḥ | agniḥ / r̥ta-dhītayaḥ | vakmarāja-satyāḥ ||6.51.10||
te | naḥ | indraḥ | pr̥thivī | kṣāma | vardhan / pūṣā | bhagaḥ | aditiḥ | pañca | janāḥ || su-śarmāṇaḥ | su-avasaḥ | su-nīthāḥ / bhavantu | naḥ | su-trātrāsaḥ | su-gopāḥ ||6.51.11||
nu | sadmānam | divyam | naṁśi | devāḥ / bhārat-vājaḥ | su-matim | yāti | hotā || āsānebhiḥ | yajamānaḥ | miyedhaiḥ / devānām | janma | vasu-yuḥ | vavanda ||6.51.12||
apa | tyam | vr̥jinam | ripum / stenam | agne | duḥ-ādhyam || daviṣṭham | asya | sat-pate | kr̥dhi | su-gam ||6.51.13||
grāvāṇaḥ | soma | naḥ | hi | kam / sakhi-tvanāya | vāvaśuḥ || jahi | ni | atriṇam | paṇim | vr̥kaḥ | hi | saḥ ||6.51.14||
yūyam | hi | stha | su-dānavaḥ / indra-jyeṣṭhāḥ | abhi-dyavaḥ || karta | naḥ | adhvan | ā | su-gam | gopāḥ | amā ||6.51.15||
api | panthām | aganmahi / svasti-gām | anehasam || yena | viśvāḥ | pari | dviṣaḥ / vr̥ṇakti | vindate | vasu ||6.51.16||

na | tat | divā | na | pr̥thivyā | anu | manye / na | yajñena | na | uta | śamībhiḥ | ābhiḥ || ubjantu | tam | su-bhvaḥ | parvatāsaḥ / ni | hīyatām | ati-yājasya | yaṣṭā ||6.52.1||
ati | vā | yaḥ | marutaḥ | manyate | naḥ / brahma | vā | yaḥ | kriyamāṇam | ninitsāt || tapūṁṣi | tasmai | vr̥jināni | santu / brahma-dviṣam | abhi | tam | śocatu | dyauḥ ||6.52.2||
kim | aṅga | tvā | brahmaṇaḥ | soma | gopām / kim | aṅga | tvā | āhuḥ | abhiśasti-pām | naḥ || kim | aṅga | naḥ | paśyasi | nidyamānān / brahma-dviṣe | tapuṣim | hetim | asya ||6.52.3||
avantu | mām | uṣasaḥ | jāyamānāḥ / avantu | mā | sindhavaḥ | pinvamānāḥ || avantu | mā | parvatāsaḥ | dhruvāsaḥ / avantu | mā | pitaraḥ | deva-hūtau ||6.52.4||
viśva-dānīm | su-manasaḥ | syāma / paśyema | nu | sūryam | ut-carantam || tathā | karat | vasu-patiḥ | vasūnām / devān | ohānaḥ | avasā | ā-gamiṣṭhaḥ ||6.52.5||
indraḥ | nediṣṭham | avasā | ā-gamiṣṭhaḥ / sarasvatī | sindhu-bhiḥ | pinvamānā || parjanyaḥ | naḥ | oṣadhībhiḥ | mayaḥ-bhuḥ / agniḥ | su-śaṁsaḥ | su-havaḥ | pitā-iva ||6.52.6||
viśve | devāsaḥ | ā | gata / śr̥ṇuta | me | imam | havam || ā | idam | barhiḥ | ni | sīdata ||6.52.7||
yaḥ | vaḥ | devāḥ | ghr̥ta-snunā / havyena | prati-bhūṣati || tam | viśve | upa | gacchatha ||6.52.8||
upa | naḥ | sūnavaḥ | giraḥ / śr̥ṇvantu | amr̥tasya | ye || su-mr̥ḷīkāḥ | bhavantu | naḥ ||6.52.9||
viśve | devāḥ | r̥ta-vr̥dhaḥ | r̥tu-bhiḥ | havana-śrutaḥ || juṣantām | yujyam | payaḥ ||6.52.10||
stotram | indraḥ | marut-gaṇaḥ / tvaṣṭr̥-mān | mitraḥ | aryamā || imā | havyā | juṣanta | naḥ ||6.52.11||
imam | naḥ | agne | adhvaram / hotaḥ | vayuna-śaḥ | yaja || cikitvān | daivyam | janam ||6.52.12||
viśve | devāḥ | śr̥ṇuta | imam | havam | me / ye | antarikṣe | ye | upa | dyavi | stha || ye | agni-jihvāḥ | uta | vā | yajatrāḥ / ā-sadya | asmin | barhiṣi | mādayadhvam ||6.52.13||
viśve | devāḥ | mama | śr̥ṇvantu | yajñiyāḥ / ubhe iti | rodasī iti | apām | napāt | ca | manma || mā | vaḥ | vacāṁsi | pari-cakṣyāṇi | vocam / sumneṣu | it | vaḥ | antamāḥ | madema ||6.52.14||
ye | ke | ca | jmā | mahinaḥ | ahi-māyāḥ / divaḥ | jajñire | apām | sadha-sthe || te | asmabhyam | iṣaye | viśvam | āyuḥ / kṣapaḥ | usrāḥ | varivasyantu | devāḥ ||6.52.15||
agnīparjanyau | avatam | dhiyam | me / asmin | have | su-havā | su-stutim | naḥ || iḷām | anyaḥ | janayat | garbham | anyaḥ / prajā-vatīḥ | iṣaḥ | ā | dhattam | asme iti ||6.52.16||
stīrṇe | barhiṣi | sam-idhāne | agnau / su-uktena | mahā | namasā | ā | vivāse || asmin | naḥ | adya | vidathe | yajatrāḥ / viśve | devāḥ | haviṣi | mādayadhvam ||6.52.17||

vayam | ūm̐ iti | tvā | pathaḥ | pate / ratham | na | vāja-sātaye || dhiye | pūṣan | ayujmahi ||6.53.1||
abhi | naḥ | naryam | vasu / vīram | prayata-dakṣiṇam || vāmam | gr̥ha-patim | naya ||6.53.2||
aditsantam | cit | āghr̥ṇe / pūṣan | dānāya | codaya || paṇeḥ | cit | vi | mrada | manaḥ ||6.53.3||
vi | pathaḥ | vāja-sātaye / cinuhi | vi | mr̥dhaḥ | jahi || sādhantām | ugra | naḥ | dhiyaḥ ||6.53.4||
pari | tr̥ndhi | paṇīnām / ārayā | hr̥dayā | kave || atha | īm | asmabhyam | randhaya ||6.53.5||
vi | pūṣan | ārayā | tuda / paṇeḥ | iccha | hr̥di | priyam || atha | īm | asmabhyam | randhaya ||6.53.6||
ā | rikha | kikirā | kr̥ṇu / paṇīnām | hr̥dayā | kave || atha | īm | asmabhyam | randhaya ||6.53.7||
yām | pūṣan | brahma-codanīm / ārām | bibharṣi | āghr̥ṇe || tayā | samasya | hr̥dayam / ā | rikha | kikirā | kr̥ṇu ||6.53.8||
yā | te | aṣṭrā | go-opaśā / āghr̥ṇe | paśu-sādhanī || tasyāḥ | te | sumnam | īmahe ||6.53.9||
uta | naḥ | go-sanim | dhiyam / aśvasām | vāja-sām | uta || nr̥-vat | kr̥ṇuhi | vītaye ||6.53.10||

sam | pūṣan | viduṣā | naya / yaḥ | añjasā | anu-śāsati || yaḥ | eva | idam | iti | bravat ||6.54.1||
sam | ūm̐ iti | pūṣṇā | gamemahi / yaḥ | gr̥hān | abhi-śāsati || ime | eva | iti | ca | bravat ||6.54.2||
pūṣṇaḥ | cakram | na | riṣyati / na | kośaḥ | ava | padyate || no iti | asya | vyathate | paviḥ ||6.54.3||
yaḥ | asmai | haviṣā | avidhat / na | tam | pūṣā | api | mr̥ṣyate || prathamaḥ | vindate | vasu ||6.54.4||
pūṣā | gāḥ | anu | etu | naḥ / pūṣā | rakṣatu | arvataḥ || pūṣā | vājam | sanotu | naḥ ||6.54.5||
pūṣan | anu | pra | gāḥ | ihi / yajamānasya | sunvataḥ || asmākam | stuvatām | uta ||6.54.6||
mākiḥ | neśat | mākīm | riṣat / mākīm | sam | śāri | kevaṭe || atha | ariṣṭābhiḥ | ā | gāhi ||6.54.7||
śr̥ṇvantam | pūṣaṇam | vayam / iryam | anaṣṭa-vedasam || īśānam | rāyaḥ | īmahe ||6.54.8||
pūṣan | tava | vrate | vayam | na | riṣyema | kadā | cana || stotāraḥ | te | iha | smasi ||6.54.9||
pari | pūṣā | parastāt / hastam | dadhātu | dakṣiṇam || punaḥ | naḥ | naṣṭam | ā | ajatu ||6.54.10||

ā | ihi | vām | vi-mucaḥ | napāt / āghr̥ṇe | sam | sacāvahai || rathīḥ | r̥tasya | naḥ | bhava ||6.55.1||
rathi-tamam | kapardinam / īśānam | rādhasaḥ | mahaḥ || rāyaḥ | sakhāyam | īmahe ||6.55.2||
rāyaḥ | dhārā | asi | āghr̥ṇe / vasoḥ | rāśiḥ | aja-aśva || dhīvataḥ-dhīvataḥ | sakhā ||6.55.3||
pūṣaṇam | nu | aja-aśvam / upa | stoṣāma | vājinam || svasuḥ | yaḥ | jāraḥ | ucyate ||6.55.4||
mātuḥ | didhiṣum | abravam / svasuḥ | jāraḥ | śr̥ṇotu | naḥ || bhrātā | indrasya | sakhā | mama ||6.55.5||
ā | ajāsaḥ | pūṣaṇam | rathe / ni-śr̥mbhāḥ | te | jana-śriyam || devam | vahantu | bibhrataḥ ||6.55.6||

yaḥ | enam | ā-dideśati / karambha-at | iti | pūṣaṇam || na | tena | devaḥ | ā-diśe ||6.56.1||
uta | gha | saḥ | rathi-tamaḥ / sakhyā | sat-patiḥ | yujā || indraḥ | vr̥trāṇi | jighnate ||6.56.2||
uta | adaḥ | paruṣe | gavi / sūraḥ | cakram | hiraṇyayam || ni | airayat | rathi-tamaḥ ||6.56.3||
yat | adya | tvā | puru-stuta / bravāma | dasra | mantu-maḥ || tat | su | naḥ | manma | sādhaya ||6.56.4||
imam | ca | naḥ | go-eṣaṇam / sātaye | sīsadhaḥ | gaṇam || ārāt | pūṣan | asi | śrutaḥ ||6.56.5||
ā | te | svastim | īmahe / āre-aghām | upa-vasum || adya | ca | sarva-tātaye / śvaḥ | ca | sarva-tātaye ||6.56.6||

indrā | nu | pūṣaṇā | vayam / sakhyāya | svastaye || huvema | vāja-sātaye ||6.57.1||
somam | anyaḥ | upa | asadat / pātave | camvoḥ | sutam || karambham | anyaḥ | icchati ||6.57.2||
ajāḥ | anyasya | vahnayaḥ / harī iti | anyasya | sam-bhr̥tā || tābhyām | vr̥trāṇi | jighnate ||6.57.3||
yat | indraḥ | anayat | ritaḥ / mahīḥ | apaḥ | vr̥ṣan-tamaḥ || tatra | pūṣā | abhavat | sacā ||6.57.4||
tām | pūṣṇaḥ | su-matim | vayam / vr̥kṣasya | pra | vayām-iva || indrasya | ca | ā | rabhāmahe ||6.57.5||
ut | pūṣaṇam | yuvāmahe / abhīśūn-iva | sārathiḥ || mahyai | indram | svastaye ||6.57.6||

śukram | te | anyat | yajatam | te | anyat / viṣurūpe iti viṣu-rūpe | ahanī iti | dyauḥ-iva | asi || viśvāḥ | hi | māyāḥ | avasi | svadhā-vaḥ / bhadrā | te | pūṣan | iha | rātiḥ | astu ||6.58.1||
aja-aśvaḥ | paśu-pāḥ | vāja-pastyaḥ / dhiyam-jinvaḥ | bhuvane | viśve | arpitaḥ || aṣṭrām | pūṣā | śithirām | ut-varīvr̥jat / sam-cakṣāṇaḥ | bhuvanā | devaḥ | īyate ||6.58.2||
yāḥ | te | pūṣan | nāvaḥ | antariti | samudre / hiraṇyayīḥ | antarikṣe | caranti || tābhiḥ | yāsi | dūtyām | sūryasya / kāmena | kr̥ta | śravaḥ | icchamānaḥ ||6.58.3||
pūṣā | su-bandhuḥ | divaḥ | ā | pr̥thivyāḥ / iḷaḥ | patiḥ | magha-vā | dasma-varcāḥ || yam | devāsaḥ | adaduḥ | sūryāyai / kāmena | kr̥tam | tavasam | su-añcam ||6.58.4||

pra | nu | voca | suteṣu | vām / vīryā | yāni | cakrathuḥ || hatāsaḥ | vām | pitaraḥ | deva-śatravaḥ / indrāgnī iti | jīvathaḥ | yuvam ||6.59.1||
baṭ | itthā | mahimā | vām / indrāgnī iti | paniṣṭhaḥ | ā || samānaḥ | vām | janitā | bhrātarā | yuvam / yamau | iheha-mātarā ||6.59.2||
oki-vāṁsā | sute | sacā / aśvā | saptī iveti saptī-iva | ādane || indrā | nu | agnī iti | avasā | iha | vajriṇā / vayam | devā | havāmahe ||6.59.3||
yaḥ | indrāgnī iti | suteṣu | vām / stavat | teṣu | r̥ta-vr̥dhā || joṣa-vākam | vadataḥ | pajra-hoṣiṇā / na | devā | bhasathaḥ | cana ||6.59.4||
indrāgnī iti | kaḥ | asya | vām / devau | martaḥ | ciketati || viṣūcaḥ | aśvān | yuyujānaḥ | īyate / ekaḥ | samāne | ā | rathe ||6.59.5||
indrāgnī iti | apāt | iyam / pūrvā | ā | agāt | pat-vatībhyaḥ || hitvī | śiraḥ | jihvayā | vāvadat | carat / triṁśat | padā | ni | akramīt ||6.59.6||
indrāgnī iti | ā | hi | tanvate / naraḥ | dhanvāni | bāhvoḥ || mā | naḥ | asmin | mahā-dhane / parā | varktam | go-iṣṭiṣu ||6.59.7||
indrāgnī iti | tapanti | mā / aghāḥ | aryaḥ | arātayaḥ || apa | dveṣāṁsi | ā | kr̥tam / yuyutam | sūryāt | adhi ||6.59.8||
indrāgnī iti | yuvoḥ | api / vasu | divyāni | pārthivā || ā | naḥ | iha | pra | yacchatam / rayim | viśvāyu-poṣasam ||6.59.9||
indrāgnī iti | uktha-vāhasā / stomebhiḥ | havana-śrutā || viśvābhiḥ | gīḥ-bhiḥ | ā | gatam / asya | somasya | pītaye ||6.59.10||

śnathat | vr̥tram | uta | sanoti | vājam / indrā | yaḥ | agnī iti | sahurī iti | saparyāt || irajyantā | vasavyasya | bhūreḥ / sahaḥ-tamā | sahasā | vāja-yantā ||6.60.1||
tā | yodhiṣṭam | abhi | gāḥ | indra | nūnam / apaḥ | svaḥ | uṣasaḥ | agne | ūḷhāḥ || diśaḥ | svaḥ | uṣasaḥ | indra | citrāḥ / apaḥ | gāḥ | agne | yuvase | niyutvān ||6.60.2||
ā | vr̥tra-hanā | vr̥traha-bhiḥ | śuṣmaiḥ / indra | yātam | namaḥ-bhiḥ | agne | arvāk || yuvam | rādhaḥ-bhiḥ | akavebhiḥ | indra / agne | asme iti | bhavatam | ut-tamebhiḥ ||6.60.3||
tā | huve | yayoḥ | idam / papne | viśvam | purā | kr̥tam || indrāgnī iti | na | mardhataḥ ||6.60.4||
ugrā | vi-ghaninā | mr̥dhaḥ / indrāgnī iti | havāmahe || tā | naḥ | mr̥ḷātaḥ | īdr̥śe ||6.60.5||
hataḥ | vr̥trāṇi | āryā / hataḥ | dāsāni | satpatī iti sat-patī || hataḥ | viśvāḥ | apa | dviṣaḥ ||6.60.6||
indrāgnī iti | yuvām | ime / abhi | stomāḥ | anūṣata || pibatam | śam-bhuvā | sutam ||6.60.7||
yāḥ | vām | santi | puru-spr̥haḥ / ni-yutaḥ | dāśuṣe | narā || indrāgnī iti | tābhiḥ | ā | gatam ||6.60.8||
tābhiḥ | ā | gacchatam | narā / upa | idam | savanam | sutam || indrāgnī iti | soma-pītaye ||6.60.9||
tam | īḷiṣva | yaḥ | arciṣā / vanā | viśvā | pari-svajat || kr̥ṣṇā | kr̥ṇoti | jihvayā ||6.60.10||
yaḥ | iddhe | ā-vivāsati / sumnam | indrasya | martyaḥ || dyumnāya | su-tarāḥ | apaḥ ||6.60.11||
tā | naḥ | vāja-vatīḥ | iṣaḥ / āśūn | pipr̥tam | arvataḥ || indram | agnim | ca | voḷhave ||6.60.12||
ubhā | vām | indrāgnī iti | ā-huvadhyai / ubhā | rādhasaḥ | saha | mādayadhyai || ubhā | dātārau | iṣām | rayīṇām / ubhā | vājasya | sātaye | huve | vām ||6.60.13||
ā | naḥ | gavyebhiḥ | aśvyaiḥ / vasavyaiḥ | upa | gacchatam || sakhāyau | devau | sakhyāya | śam-bhuvā / indrāgnī iti | tā | havāmahe ||6.60.14||
indrāgnī iti | śr̥ṇutam | havam / yajamānasya | sunvataḥ || vītam | havyāni | ā | gatam / pibatam | somyam | madhu ||6.60.15||

iyam | adadāt | rabhasam | r̥ṇa-cyutam / divaḥ-dāsam | vadhri-aśvāya | dāśuṣe || yā | śaśvantam | ā-cakhāda | avasam | paṇim / tā | te | dātrāṇi | taviṣā | sarasvati ||6.61.1||
iyam | śuṣmebhiḥ | bisakhāḥ-iva | arujat / sānu | girīṇām | taviṣebhiḥ | ūrmi-bhiḥ || pārāvata-ghnīm | avase | suvr̥kti-bhiḥ / sarasvatīm | ā | vivāsema | dhīti-bhiḥ ||6.61.2||
sarasvati | deva-nidaḥ | ni | barhaya / pra-jām | viśvasya | br̥sayasya | māyinaḥ || uta | kṣiti-bhyaḥ | avanīḥ | avindaḥ / viṣam | ebhyaḥ | asravaḥ | vājinī-vati ||6.61.3||
pra | naḥ | devī | sarasvatī / vājebhiḥ | vājinī-vatī || dhīnām | avitrī | avatu ||6.61.4||
yaḥ | tvā | devi | sarasvati / upa-brūte | dhane | hite || indram | na | vr̥tra-tūrye ||6.61.5||
tvam | devi | sarasvati / ava | vājeṣu | vājini || rada | pūṣā-iva | naḥ | sanim ||6.61.6||
uta | syā | naḥ | sarasvatī / ghorā | hiraṇya-vartaniḥ || vr̥tra-ghnī | vaṣṭi | su-stutim ||6.61.7||
yasyāḥ | anantaḥ | ahrutaḥ / tveṣaḥ | cariṣṇuḥ | arṇavaḥ || amaḥ | carati | roruvat ||6.61.8||
sā | naḥ | viśvāḥ | ati | dviṣaḥ / svasr̥̄ḥ | anyāḥ | r̥ta-varī || atan | ahā-iva | sūryaḥ ||6.61.9||
uta | naḥ | priyā | priyāsu / sapta-svasā | su-juṣṭā || sarasvatī | stomyā | bhūt ||6.61.10||
ā-papruṣī | pārthivāni / uru | rajaḥ | antarikṣam || sarasvatī | nidaḥ | pātu ||6.61.11||
tri-sadhasthā | sapta-dhātuḥ / pañca | jātā | vardhayantī || vāje-vāje | havyā | bhūt ||6.61.12||
pra | yā | mahimnā | mahinā | āsu | cekite / dyumnebhiḥ | anyāḥ | apasām | apaḥ-tamā || rathaḥ-iva | br̥hatī | vi-bhvane | kr̥tā / upa-stutyā | cikituṣā | sarasvatī ||6.61.13||
sarasvati | abhi | naḥ | neṣi | vasyaḥ / mā | apa | spharīḥ | payasā | mā | naḥ | ā | dhak || juṣasva | naḥ | sakhyā | veśyā | ca / mā | tvat | kṣetrāṇi | araṇāni | ganma ||6.61.14||

stuṣe | narā | divaḥ | asya | pra-santā / aśvinā | huve | jaramāṇaḥ | arkaiḥ || yā | sadyaḥ | usrā | vi-uṣi | jmaḥ | antān / yuyūṣataḥ | pari | uru | varāṁsi ||6.62.1||
tā | yajñam | ā | śuci-bhiḥ | cakramāṇā / rathasya | bhānum | rurucuḥ | rajaḥ-bhiḥ || puru | varāṁsi | amitā | mimānā / apaḥ | dhanvāni | ati | yāthaḥ | ajrān ||6.62.2||
tā | ha | tyat | vartiḥ | yat | aradhram | ugrā / itthā | dhiyaḥ | ūhathuḥ | śaśvat | aśvaiḥ || manaḥ-javebhiḥ | iṣiraiḥ | śayadhyai / pari | vyathiḥ | dāśuṣaḥ | martyasya ||6.62.3||
tā | navyasaḥ | jaramāṇasya | manma / upa | bhūṣataḥ | yuyujānasaptī iti yuyujāna-saptī || śubham | pr̥kṣam | iṣam | ūrjam | vahantā / hotā | yakṣat | pratnaḥ | adhruk | yuvānā ||6.62.4||
tā | valgū iti | dasrā | puruśāka-tamā / pratnā | navyasā | vacasā | ā | vivāse || yā | śaṁsate | stuvate | śam-bhaviṣṭhā / babhūvatuḥ | gr̥ṇate | citrarātī iti citra-rātī ||6.62.5||
tā | bhujyum | vi-bhiḥ | at-bhyaḥ | samudrāt / tugrasya | sūnum | ūhathuḥ | rajaḥ-bhiḥ || areṇu-bhiḥ | yojanebhiḥ | bhujantā / patatri-bhiḥ | arṇasaḥ | niḥ | upa-sthāt ||6.62.6||
vi | jayuṣā | rathyā | yātam | adrim / śrutam | havam | vr̥ṣaṇā | vadhri-matyāḥ || daśasyantā | śayave | pipyathuḥ | gām / iti | cyavānā | su-matim | bhuraṇyū iti ||6.62.7||
yat | rodasī iti | pra-divaḥ | asti | bhūma / heḷaḥ | devānām | uta | martya-trā || tat | ādityāḥ | vasavaḥ | rudriyāsaḥ / rakṣaḥ-yuje | tapuḥ | agham | dadhāta ||6.62.8||
yaḥ | īm | rājānau | r̥tu-thā | vi-dadhat / rajasaḥ | mitraḥ | varuṇaḥ | ciketat || gambhīrāya | rakṣase | hetim | asya / droghāya | cit | vacase | ānavāya ||6.62.9||
antaraiḥ | cakraiḥ | tanayāya | vartiḥ / dyu-matā | ā | yātam | nr̥-vatā | rathena || sanutyena | tyajasā | martyasya / vanuṣyatām | api | śīrṣā | vavr̥ktam ||6.62.10||
ā | paramābhiḥ | uta | madhyamābhiḥ / niyut-bhiḥ | yātam | avamābhiḥ | arvāk || dr̥ḷhasya | cit | go-mataḥ | vi | vrajasya / duraḥ | vartam | gr̥ṇate | citrarātī iti citra-rātī ||6.62.11||

kva | tyā | valgū iti | puru-hūtā | adya / dūtaḥ | na | stomaḥ | avidat | namasvān || ā | yaḥ | arvāk | nāsatyā | vavarta / preṣṭhā | hi | asathaḥ | asya | manman ||6.63.1||
aram | me | gantam | havanāya | asmai / gr̥ṇānā | yathā | pibāthaḥ | andhaḥ || pari | ha | tyat | vartiḥ | yāthaḥ | riṣaḥ / na | yat | paraḥ | na | antaraḥ | tuturyāt ||6.63.2||
akāri | vām | andhasaḥ | varīman / astāri | barhiḥ | supra-ayanatamam || uttāna-hastaḥ | yuvayuḥ | vavanda / ā | vām | nakṣantaḥ | adrayaḥ | āñjan ||6.63.3||
ūrdhvaḥ | vām | agniḥ | adhvareṣu | asthāt / pra | rātiḥ | eti | jūrṇinī | ghr̥tācī || pra | hotā | gūrta-manāḥ | urāṇaḥ / ayukta | yaḥ | nāsatyā | havīman ||6.63.4||
adhi | śriye | duhitā | sūryasya / ratham | tasthau | puru-bhujā | śata-ūtim || pra | māyābhiḥ | māyinā | bhūtam | atra / narā | nr̥tū iti | janiman | yajñiyānām ||6.63.5||
yuvam | śrībhiḥ | darśatābhiḥ | ābhiḥ / śubhe | puṣṭim | ūhathuḥ | sūryāyāḥ || pra | vām | vayaḥ | vapuṣe | anu | paptan / nakṣat | vāṇī | su-stutā | dhiṣṇyā | vām ||6.63.6||
ā | vām | vayaḥ | aśvāsaḥ | vahiṣṭhāḥ / abhi | prayaḥ | nāsatyā | vahantu || pra | vām | rathaḥ | manaḥ-javāḥ | asarji / iṣaḥ | pr̥kṣaḥ | iṣidhaḥ | anu | pūrvīḥ ||6.63.7||
puru | hi | vām | puru-bhujā | deṣṇam / dhenum | naḥ | iṣam | pinvatam | asakrām || stutaḥ | ca | vām | mādhvī iti | su-stutiḥ | ca / rasāḥ | ca | ye | vām | anu | rātim | agman ||6.63.8||
uta | me | r̥jre iti | purayasya | raghvī iti / su-mīḷhe | śatam | peruke | ca | pakvā || śāṇḍaḥ | dāt | hiraṇinaḥ | smat-diṣṭīn / daśa | vaśāsaḥ | abhi-sācaḥ | r̥ṣvān ||6.63.9||
sam | vām | śatā | nāsatyā | sahasrā / aśvānām | puru-panthāḥ | gire | dāt || bharat-vājāya | vīra | nu | gire | dāt / hatā | rakṣāṁsi | puru-daṁsasā | syuriti syuḥ ||6.63.10||
ā | vām | sumne | variman | sūri-bhiḥ | syām ||6.63.11||

ut | ūm̐ iti | śriye | uṣasaḥ | rocamānāḥ / asthuḥ | apām | na | ūrmayaḥ | ruśantaḥ || kr̥ṇoti | viśvā | su-pathā | su-gāni / abhūt | ūm̐ iti | vasvī | dakṣiṇā | maghonī ||6.64.1||
bhadrā | dadr̥kṣe | urviyā | vi | bhāsi / ut | te | śociḥ | bhānavaḥ | dyām | apaptan || āviḥ | vakṣaḥ | kr̥ṇuṣe | śumbhamānā / uṣaḥ | devi | rocamānā | mahaḥ-bhiḥ ||6.64.2||
vahanti | sīm | aruṇāsaḥ | ruśantaḥ / gāvaḥ | su-bhagām | urviyā | prathānām || apa | ījate | śūraḥ | astā-iva | śatrūn / bādhate | tamaḥ | ajiraḥ | na | voḷhā ||6.64.3||
su-gā | uta | te | su-pathā | parvateṣu / avāte | apaḥ | tarasi | svabhāno iti sva-bhāno || sā | naḥ | ā | vaha | pr̥thu-yāman | r̥ṣve / rayim | divaḥ | duhitaḥ | iṣayadhyai ||6.64.4||
sā | ā | vaha | yā | ukṣa-bhiḥ | avātā / uṣaḥ | varam | vahasi | joṣam | anu || tvam | divaḥ | duhitaḥ | yā | ha | devī / pūrva-hūtau | maṁhanā | darśatā | bhūḥ ||6.64.5||
ut | te | vayaḥ | cit | vasateḥ | apaptan / naraḥ | ca | ye | pitu-bhājaḥ | vi-uṣṭau || amā | sate | vahasi | bhūri | vāmam / uṣaḥ | devi | dāśuṣe | martyāya ||6.64.6||

eṣā | syā | naḥ | duhitā | divaḥ-jāḥ / kṣitīḥ | ucchantī | mānuṣīḥ | ajīgariti || yā | bhānunā | ruśatā | rāmyāsu / ajñāyi | tiraḥ | tamasaḥ | cit | aktūn ||6.65.1||
vi | tat | yayuḥ | aruṇayuk-bhiḥ | aśvaiḥ / citram | bhānti | uṣasaḥ | candra-rathāḥ || agram | yajñasya | br̥hataḥ | nayantīḥ / vi | tāḥ | bādhante | tamaḥ | ūrmyāyāḥ ||6.65.2||
śravaḥ | vājam | iṣam | ūrjam | vahantīḥ / ni | dāśuṣe | uṣasaḥ | martyāya || maghonīḥ | vīra-vat | patyamānāḥ / avaḥ | dhāta | vidhate | ratnam | adya ||6.65.3||
idā | hi | vaḥ | vidhate | ratnam | asti / idā | vīrāya | dāśuṣe | uṣasaḥ || idā | viprāya | jarate | yat | ukthā / ni | sma | mā-vate | vahatha | purā | cit ||6.65.4||
idā | hi | te | uṣaḥ | adrisāno ityadri-sāno / gotrā | gavām | aṅgirasaḥ | gr̥ṇanti || vi | arkeṇa | bibhiduḥ | brahmaṇā | ca / satyā | nr̥ṇām | abhavat | deva-hūtiḥ ||6.65.5||
uccha | divaḥ | duhitariti | pratna-vat | naḥ / bharadvāja-vat | vidhate | maghoni || su-vīram | rayim | gr̥ṇate | rirīhi / uru-gāyam | adhi | dhehi | śravaḥ | naḥ ||6.65.6||

vapuḥ | nu | tat | cikituṣe | cit | astu / samānam | nāma | dhenu | patyamānam || marteṣu | anyat | dohase | pīpāya / sakr̥t | śukram | duduhe | pr̥śniḥ | ūdhaḥ ||6.66.1||
ye | agnayaḥ | na | śośucan | idhānāḥ / dviḥ | yat | triḥ | marutaḥ | vavr̥dhanta || areṇavaḥ | hiraṇyayāsaḥ | eṣām / sākam | nr̥mṇaiḥ | pauṁsyebhiḥ | ca | bhūvan ||6.66.2||
rudrasya | ye | mīḷhuṣaḥ | santi | putrāḥ / yān | co iti | nu | dādhr̥viḥ | bharadhyai || vide | hi | mātā | mahaḥ | mahī | sā / sā | it | pr̥śniḥ | su-bhve | garbham | ā | adhāt ||6.66.3||
na | ye | īṣante | januṣaḥ | ayā | nu / antariti | santaḥ | avadyāni | punānāḥ || niḥ | yat | duhre | śucayaḥ | anu | joṣam / anu | śriyā | tanvam | ukṣamāṇāḥ ||6.66.4||
makṣu | na | yeṣu | dohase | cit | ayāḥ / ā | nāma | dhr̥ṣṇu | mārutam | dadhānāḥ || na | ye | staunāḥ | ayāsaḥ | mahnā / nu | cit | su-dānuḥ | ava | yāsat | ugrān ||6.66.5||
te | it | ugrāḥ | śavasā | dhr̥ṣṇu-senāḥ / ubhe iti | yujanta | rodasī iti | sumeke iti su-meke || adha | sma | eṣu | rodasī | sva-śociḥ / ā | amavat-su | tasthau | na | rokaḥ ||6.66.6||
anenaḥ | vaḥ | marutaḥ | yāmaḥ | astu / anaśvaḥ | cit | yam | ajati | arathīḥ || anavasaḥ | anabhīśuḥ | rajaḥ-tūḥ / vi | rodasī iti | pathyāḥ | yāti | sādhan ||6.66.7||
na | asya | vartā | na | tarutā | nu | asti / marutaḥ | yam | avatha | vāja-sātau || toke | vā | goṣu | tanaye | yam | ap-su / saḥ | vrajam | dartā | pārye | adha | dyoḥ ||6.66.8||
pra | citram | arkam | gr̥ṇate | turāya / mārutāya | sva-tavase | bharadhvam || ye | sahāṁsi | sahasā | sahante / rejate | agne | pr̥thivī | makhebhyaḥ ||6.66.9||
tviṣi-mantaḥ | adhvarasya-iva | didyut / tr̥ṣu-cyavasaḥ | juhvaḥ | na | agneḥ || arcatrayaḥ | dhunayaḥ | na | vīrāḥ / bhrājat-janmānaḥ | marutaḥ | adhr̥ṣṭāḥ ||6.66.10||
tam | vr̥dhantam | mārutam | bhrājat-r̥ṣṭim / rudrasya | sūnum | havasā | ā | vivāse || divaḥ | śardhāya | śucayaḥ | manīṣāḥ / girayaḥ | na | āpaḥ | ugrāḥ | aspr̥dhran ||6.66.11||

viśveṣām | vaḥ | satām | jyeṣṭha-tamā / gīḥ-bhiḥ | mitrāvaruṇā | vavr̥dhadhyai || sam | yā | raśmā-iva | yamatuḥ | yamiṣṭhā / dvā | janān | asamā | bāhu-bhiḥ | svaiḥ ||6.67.1||
iyam | mat | vām | pra | str̥ṇīte | manīṣā / upa | priyā | namasā | barhiḥ | accha || yantam | naḥ | mitrāvaruṇau | adhr̥ṣṭam / chardiḥ | yat | vām | varūthyam | sudānū iti su-dānū ||6.67.2||
ā | yātam | mitrāvaruṇā | su-śasti | upa | priyā | namasā | hūyamānā || sam | yau | apnaḥ-sthaḥ | apasā-iva | janān | śrudhi-yataḥ | cit | yatathaḥ | mahi-tvā ||6.67.3||
aśvā | na | yā | vājinā | pūtabandhū iti pūta-bandhū / r̥tā | yat | garbham | aditiḥ | bharadhyai || pra | yā | mahi | mahāntā | jāyamānā / ghorā | martāya | ripave | ni | dīdhariti dīdhaḥ ||6.67.4||
viśve | yat | vām | maṁhanā | mandamānāḥ / kṣatram | devāsaḥ | adadhuḥ | sa-joṣāḥ || pari | yat | bhūthaḥ | rodasī iti | cit | urvī iti / santi | spaśaḥ | adabdhāsaḥ | amūrāḥ ||6.67.5||
tā | hi | kṣatram | dhārayethe iti | anu | dyūn / dr̥ṁhethe iti | sānum | upamāt-iva | dyoḥ || dr̥ḷhaḥ | nakṣatraḥ | uta | viśva-devaḥ / bhūmim | ā | atān | dyām | dhāsinā | āyoḥ ||6.67.6||
tā | vigram | dhaithe iti | jaṭharam | pr̥ṇadhyai / ā | yat | sadma | sa-bhr̥tayaḥ | pr̥ṇanti || na | mr̥ṣyante | yuvatayaḥ | avātāḥ / vi | yat | payaḥ | viśva-jinvā | bharante ||6.67.7||
tā | jihvayā | sadam | ā | idam | su-medhāḥ / ā | yat | vām | satyaḥ | aratiḥ | r̥te | bhūt || tat | vām | mahi-tvam | ghr̥ta-annau | astu / yuvam | dāśuṣe | vi | cayiṣṭam | aṁhaḥ ||6.67.8||
pra | yat | vām | mitrāvaruṇā | spūrdhan / priyā | dhāma | yuva-dhitā | minanti || na | ye | devāsaḥ | ohasā | na | martāḥ / ayajña-sācaḥ | apyaḥ | na | putrāḥ ||6.67.9||
vi | yat | vācam | kīstāsaḥ | bharante / śaṁsanti | ke | cit | ni-vidaḥ | manānāḥ || āt | vām | bravāma | satyāni | ukthā / nakiḥ | devebhiḥ | yatathaḥ | mahi-tvā ||6.67.10||
avoḥ | itthā | vām | chardiṣaḥ | abhiṣṭau / yuvoḥ | mitrāvaruṇau | askr̥dhoyu || anu | yat | gāvaḥ | sphurān | r̥jipyam / dhr̥ṣṇum | yat | raṇe | vr̥ṣaṇam | yunajan ||6.67.11||

śruṣṭī | vām | yajñaḥ | ut-yataḥ | sa-joṣāḥ / manuṣvat | vr̥kta-barhiṣaḥ | yajadhyai || ā | yaḥ | indrāvaruṇau | iṣe | adya / mahe | sumnāya | mahe | ā-vavartat ||6.68.1||
tā | hi | śreṣṭhā | deva-tātā | tujā / śūrāṇām | śaviṣṭhā | tā | hi | bhūtam || maghonām | maṁhiṣṭhā | tuvi-śuṣmā / r̥tena | vr̥tra-turā | sarva-senā ||6.68.2||
tā | gr̥ṇīhi | namasyebhiḥ | śūṣaiḥ / sumnebhiḥ | indrāvaruṇā | cakānā || vajreṇa | anyaḥ | śavasā | hanti | vr̥tram / sisakti | anyaḥ | vr̥janeṣu | vipraḥ ||6.68.3||
gnāḥ | ca | yat | naraḥ | ca | vavr̥dhanta / viśve | devāsaḥ | narām | sva-gūrtāḥ || pra | ebhyaḥ | indrāvaruṇā | mahi-tvā / dyauḥ | ca | pr̥thivi | bhūtam | urvī iti ||6.68.4||
saḥ | it | su-dānuḥ | sva-vān | r̥ta-vā / indrā | yaḥ | vām | varuṇā | dāśati | tman || iṣā | saḥ | dviṣaḥ | taret | dāsvān / vaṁsat | rayim | rayi-vataḥ | ca | janān ||6.68.5||
yam | yuvam | dāśu-adhvarāya | devā / rayim | dhatthaḥ | vasu-mantam | puru-kṣum || asme iti | saḥ | indrāvaruṇau | api | syāt / pra | yaḥ | bhanakti | vanuṣām | aśastīḥ ||6.68.6||
uta | naḥ | su-trātraḥ | deva-gopāḥ / sūri-bhyaḥ | indrāvaruṇā | rayiḥ | syāt || yeṣām | śuṣmaḥ | pr̥tanāsu | sahvān / pra | sadyaḥ | dyumnā | tirate | taturiḥ ||6.68.7||
nu | naḥ | indrāvaruṇā | gr̥ṇānā / pr̥ṅktam | rayim | sauśravasāya | devā || itthā | gr̥ṇantaḥ | mahinasya | śardhaḥ / apaḥ | na | nāvā | duḥ-itā | tarema ||6.68.8||
pra | sam-rāje | br̥hate | manma | nu | priyam / arca | devāya | varuṇāya | sa-prathaḥ || ayam | yaḥ | urvī iti | mahinā | mahi-vrataḥ / kratvā | vi-bhāti | ajaraḥ | na | śociṣā ||6.68.9||
indrāvaruṇā | suta-pau | imam | sutam / somam | pibatam | madyam | dhr̥ta-vratā || yuvoḥ | rathaḥ | adhvaram | deva-vītaye / prati | svasaram | upa | yāti | pītaye ||6.68.10||
indrāvaruṇā | madhumat-tamasya / vr̥ṣṇaḥ | somasya | vr̥ṣaṇā | ā | vr̥ṣethām || idam | vām | andhaḥ | pari-siktam | asme iti / ā-sadya | asmin | barhiṣi | mādayethām ||6.68.11||

sam | vām | karmaṇā | sam | iṣā | hinomi / indrāviṣṇū iti | apasaḥ | pāre | asya || juṣethām | yajñam | draviṇam | ca | dhattam / ariṣṭaiḥ | naḥ | pathi-bhiḥ | pārayantā ||6.69.1||
yā | viśvāsām | janitārā | matīnām / indrāviṣṇū iti | kalaśā | soma-dhānā || pra | vām | giraḥ | śasyamānāḥ | avantu / pra | stomāsaḥ | gīyamānāsaḥ | arkaiḥ ||6.69.2||
indrāviṣṇū iti | madapatī iti mada-patī | madānām / ā | somam | yātam | draviṇo iti | dadhānā || sam | vām | añjantu | aktu-bhiḥ | matīnām / sam | stomāsaḥ | śasyamānāsaḥ | ukthaiḥ ||6.69.3||
ā | vām | aśvāsaḥ | abhimāti-sahaḥ / indrāviṣṇū iti | sadha-mādaḥ | vahantu || juṣethām | viśvā | havanā | matīnām / upa | brahmāṇi | śr̥ṇutam | giraḥ | me ||6.69.4||
indrāviṣṇū iti | tat | panayāyyam | vām / somasya | made | uru | cakramāthe iti || akr̥ṇutam | antarikṣam | varīyaḥ / aprathatam | jīvase | naḥ | rajāṁsi ||6.69.5||
indrāviṣṇū iti | haviṣā | vavr̥dhānā / agra-advānā | namasā | rāta-havyā || ghr̥tāsutī iti ghr̥ta-āsutī | draviṇam | dhattam | asme iti / samudraḥ | sthaḥ | kalaśaḥ | soma-dhānaḥ ||6.69.6||
indrāviṣṇū iti | pibatam | madhvaḥ | asya / somasya | dasrā | jaṭharam | pr̥ṇethām || ā | vām | andhāṁsi | madirāṇi | agman / upa | brahmāṇi | śr̥ṇutam | havam | me ||6.69.7||
ubhā | jigyathuḥ | na | parā | jayethe iti / na | parā | jigye | kataraḥ | cana | enoḥ || indraḥ | ca | viṣṇo iti | yat | apaspr̥dhethām / tredhā | sahasram | vi | tat | airayethām ||6.69.8||

ghr̥tavatī iti ghr̥ta-vatī | bhuvanānām | abhi-śriyā / urvī iti | pr̥thvī iti | madhudughe iti madhu-dughe | su-peśasā || dyāvāpr̥thivī iti | varuṇasya | dharmaṇā / viskabhite iti vi-skabhite | ajare iti | bhūri-retasā ||6.70.1||
asaścantī iti | bhūridhāre iti bhūri-dhāre | payasvatī iti / ghr̥tam | duhāte iti | su-kr̥te | śucivrate iti śuci-vrate || rājantī iti | asya | bhuvanasya | rodasī iti / asme iti | retaḥ | siñcatam | yat | manuḥ-hitam ||6.70.2||
yaḥ | vām | r̥jave | kramaṇāya | rodasī iti / martaḥ | dadāśa | dhiṣaṇe iti | saḥ | sādhati || pra | pra-jābhiḥ | jāyate | dharmaṇaḥ | pari / yuvoḥ | siktā | viṣu-rūpāṇi | sa-vratā ||6.70.3||
ghr̥tena | dyāvāpr̥thivī iti | abhivr̥te ityabhi-vr̥te / ghr̥ta-śriyā | ghr̥ta-pr̥cā | ghr̥ta-vr̥dhā || urvī iti | pr̥thvī iti | hotr̥-vūrye | purohite iti puraḥ-hite / te iti | it | viprāḥ | īḷate | sumnam | iṣṭaye ||6.70.4||
madhu | naḥ | dyāvāpr̥thivī iti | mimikṣatām / madhu-ścutā | madhudughe iti madhu-dughe | madhuvrate iti madhu-vrate || dadhāne iti | yajñam | draviṇam | ca | devatā / mahi | śravaḥ | vājam | asme iti | su-vīryam ||6.70.5||
ūrjam | naḥ | dyauḥ | ca | pr̥thivī | ca | pinvatām / pitā | mātā | viśva-vidā | su-daṁsasā || saṁrarāṇe iti sam-rarāṇe | rodasī iti | viśva-śambhuvā / sanim | vājam | rayim | asme iti | sam | invatām ||6.70.6||

ut | ūm̐ iti | syaḥ | devaḥ | savitā | hiraṇyayā / bāhū iti | ayaṁsta | savanāya | su-kratuḥ || ghr̥tena | pāṇī iti | abhi | pruṣṇute | makhaḥ / yuvā | su-dakṣaḥ | rajasaḥ | vi-dharmaṇi ||6.71.1||
devasya | vayam | savituḥ | savīmani / śreṣṭhe | syāma | vasunaḥ | ca | dāvane || yaḥ | viśvasya | dvi-padaḥ | yaḥ | catuḥ-padaḥ / ni-veśane | pra-save | ca | asi | bhūmanaḥ ||6.71.2||
adabdhebhiḥ | savitariti | pāyu-bhiḥ | tvam / śivebhiḥ | adya | pari | pāhi | naḥ | gayam || hiraṇya-jihvaḥ | suvitāya | navyase / rakṣa | mākiḥ | naḥ | agha-śaṁsaḥ | īśata ||6.71.3||
ut | ūm̐ iti | syaḥ | devaḥ | savitā | damūnāḥ / hiraṇya-pāṇiḥ | prati-doṣam | asthāt || ayaḥ-hanuḥ | yajataḥ | mandra-jihvaḥ / ā | dāśuṣe | suvati | bhūri | vāmam ||6.71.4||
ut | ūm̐ iti | ayān | upavaktā-iva | bāhū iti / hiranyayā | savitā | su-pratīkā || divaḥ | rohāṁsi | aruhat | pr̥thivyāḥ / arīramat | patayat | kat | cit | abhvam ||6.71.5||
vāmam | adya | savitaḥ | vāmam | ūm̐ iti | śvaḥ / dive-dive | vāmam | asmabhyam | sāvīḥ || vāmasya | hi | kṣayasya | deva | bhūreḥ / ayā | dhiyā | vāma-bhājaḥ | syāma ||6.71.6||

indrāsomā | mahi | tat | vām | mahi-tvam / yuvam | mahāni | prathamāni | cakrathuḥ || yuvam | sūryam | vividathuḥ | yuvam | svaḥ / viśvā | tamāṁsi | ahatam | nidaḥ | ca ||6.72.1||
indrāsomā | vāsayathaḥ | uṣasam / ut | sūryam | nayathaḥ | jyotiṣā | saha || upa | dyām | skambhathuḥ | skambhanena / aprathatam | pr̥thivīm | mātaram | vi ||6.72.2||
indrāsomau | ahim | apaḥ | pari-sthām / hathaḥ | vr̥tram | anu | vām | dyauḥ | amanyata || pra | arṇāṁsi | airayatam | nadīnām / ā | samudrāṇi | paprathuḥ | purūṇi ||6.72.3||
indrāsomā | pakvam | āmāsu | antaḥ / ni | gavām | it | dadhathuḥ | vakṣaṇāsu || jagr̥bhathuḥ | anapi-naddham | āsu / ruśat | citrāsu | jagatīṣu | antariti ||6.72.4||
indrāsomā | yuvam | aṅga | tarutram / apatya-sācam | śrutyam | rarāthe iti || yuvam | śuṣmam | naryam | carṣaṇi-bhyaḥ / sam | vivyathuḥ | pr̥tanā-saham | ugrā ||6.72.5||

yaḥ | adri-bhit | prathama-jāḥ | r̥ta-vā / br̥haspatiḥ | āṅgirasaḥ | haviṣmān || dvibarha-jmā | prāgharma-sat | pitā | naḥ / ā | rodasī iti | vr̥ṣabhaḥ | roravīti ||6.73.1||
janāya | cit | yaḥ | īvate | ūm̐ iti | lokam / br̥haspatiḥ | deva-hūtau | cakāra || ghnan | vr̥trāṇi | vi | puraḥ | dardarīti / jayan | śatrūn | amitrān | pr̥t-su | sahan ||6.73.2||
br̥haspatiḥ | sam | ajayat | vasūni / mahaḥ | vrajān | go-mataḥ | devaḥ | eṣaḥ || apaḥ | sisāsan | svaḥ | aprati-itaḥ / br̥haspatiḥ | hanti | amitram | arkaiḥ ||6.73.3||

somārudrā | dhārayethām | asuryam / pra | vām | iṣṭayaḥ | aram | aśnuvantu || dame-dame | sapta | ratnā | dadhānā / śam | naḥ | bhūtam | dvi-pade | śam | catuḥ-pade ||6.74.1||
somārudrā | vi | vr̥hatam | viṣūcīm / amīvā | yā | naḥ | gayam | ā-viveśa || āre | bādhethām | niḥ-r̥tim | parācaiḥ / asme iti | bhadrā | sauśravasāni | santu ||6.74.2||
somārudrā | yuvam | etāni | asme iti / viśvā | tanūṣu | bheṣajāni | dhattam || ava | syatam | muñcatam | yat | naḥ | asti / tanūṣu | baddham | kr̥tam | enaḥ | asmat ||6.74.3||
tigma-āyudhau | tigmahetī iti tigma-hetī | su-śevau / somārudrā | iha | su | mr̥ḷatam | naḥ || pra | naḥ | muñcatam | varuṇasya | pāśāt / gopāyatam | naḥ | su-manasyamānā ||6.74.4||

jīmūtasya-iva | bhavati | pratīkam / yat | varmī | yāti | sa-madām | upa-sthe || anāviddhayā | tanvā | jaya | tvam / saḥ | tvā | varmaṇaḥ | mahimā | pipartu ||6.75.1||
dhanvanā | gāḥ | dhanvanā | ājim | jayema / dhanvanā | tīvrāḥ | sa-madaḥ | jayema || dhanuḥ | śatroḥ | apa-kāmam | kr̥ṇoti / dhanvanā | sarvāḥ | pra-diśaḥ | jayema ||6.75.2||
vakṣyantī-iva | it | ā | ganīganti | karṇam / priyam | sakhāyam | pari-sasvajānā || yoṣā-iva | śiṅkte | vi-tatā | adhi | dhanvan / jyā | iyam | samane | pārayantī ||6.75.3||
te iti | ācarantī ityā-carantī | samanā-iva | yoṣā / mātā-iva | putram | bibhr̥tām | upa-sthe || apa | śatrūn | vidhyatām | saṁvidāne iti sam-vidāne / ārtnī iti | ime iti | visphurantī iti vi-sphurantī | amitrān ||6.75.4||
bahvīnām | pitā | bahuḥ | asya | putraḥ / ciścā | kr̥ṇoti | samanā | ava-gatya || iṣu-dhiḥ | saṅkāḥ | pr̥tanāḥ | ca | sarvāḥ / pr̥ṣṭhe | ni-naddhaḥ | jayati | pra-sūtaḥ ||6.75.5||
rathe | tiṣṭhan | nayati | vājinaḥ | puraḥ / yatra-yatra | kāmayate | su-sārathiḥ || abhīśūnām | mahimānam | panāyata / manaḥ | paścāt | anu | yacchanti | raśmayaḥ ||6.75.6||
tīvrān | ghoṣān | kr̥ṇvate | vr̥ṣa-pāṇayaḥ / aśvāḥ | rathebhiḥ | saha | vājayantaḥ || ava-krāmantaḥ | pra-padaiḥ | amitrān / kṣiṇanti | śatrūn | anapa-vyayantaḥ ||6.75.7||
ratha-vāhanam | haviḥ | asya | nāma / yatra | āyudham | ni-hitam | asya | varma || tatra | ratham | upa | śagmam | sadema / viśvāhā | vayam | su-manasyamānāḥ ||6.75.8||
svādu-saṁsadaḥ | pitaraḥ | vayaḥ-dhāḥ / kr̥cchra-śritaḥ | śakti-vantaḥ | gabhīrāḥ || citra-senāḥ | iṣu-balāḥ | amr̥dhrāḥ / sataḥ-vīrāḥ | uravaḥ | vrāta-sahāḥ ||6.75.9||
brāhmaṇāsaḥ | pitaraḥ | somyāsaḥ / śive iti | naḥ | dyāvāpr̥thivī iti | anehasā || pūṣā | naḥ | pātu | duḥ-itāt | r̥ta-vr̥dhaḥ / rakṣa | mākiḥ | naḥ | agha-śaṁsaḥ | īśata ||6.75.10||
su-parṇam | vaste | mr̥gaḥ | asyāḥ | dantaḥ / gobhiḥ | sam-naddhā | patati | pra-sūtā || yatra | naraḥ | sam | ca | vi | ca | dravanti / tatra | asmabhyam | iṣavaḥ | śarma | yaṁsan ||6.75.11||
r̥jīte | pari | vr̥ṅdhi | naḥ / aśmā | bhavatu | naḥ | tanūḥ || somaḥ | adhi | bravītu | naḥ / aditiḥ | śarma | yacchatu ||6.75.12||
ā | jaṅghanti | sānu | eṣām / jaghanān | upa | jighnate || aśva-ajani | pra-cetasaḥ / aśvān | samat-su | codaya ||6.75.13||
ahiḥ-iva | bhogaiḥ | pari | eti | bāhum / jyāyāḥ | hetim | pari-bādhamānaḥ || hasta-ghnaḥ | viśvā | vayunāni | vidvān / pumān | pumāṁsam | pari | pātu | viśvataḥ ||6.75.14||
āla-aktā | yā | ruru-śīrṣṇī / atho iti | yasyāḥ | ayaḥ | mukham || idam | parjanya-retase / iṣvai | devyai | br̥hat | namaḥ ||6.75.15||
ava-sr̥ṣṭā | parā | pata / śaravye | brahma-saṁśite || gaccha | amitrān | pra | padyasva / mā | amīṣām | kam | cana | ut | śiṣaḥ ||6.75.16||
yatra | bāṇāḥ | sam-patanti / kumārāḥ | viśikhāḥ-iva || tatra | naḥ | brahmaṇaḥ | patiḥ / aditiḥ | śarma | yacchatu / viśvāhā | śarma | yacchatu ||6.75.17||
marmāṇi | te | varmaṇā | chādayāmi / somaḥ | tvā | rājā | amr̥tena | anu | vastām || uroḥ | varīyaḥ | varuṇaḥ | te | kr̥ṇotu / jayantam | tvā | anu | devāḥ | madantu ||6.75.18||
yaḥ | naḥ | svaḥ | araṇaḥ / yaḥ | ca | niṣṭyaḥ | jighāṁsati || devāḥ | tam | sarve | dhūrvantu / brahma | varma | mama | antaram ||6.75.19||

agnim | naraḥ | dīdhiti-bhiḥ | araṇyoḥ / hasta-cyutī | janayanta | pra-śastam || dūre-dr̥śam | gr̥ha-patim | atharyum ||7.1.1||
tam | agnim | aste | vasavaḥ | ni | r̥ṇvan / su-praticakṣam | avase | kutaḥ | cit || dakṣāyyaḥ | yaḥ | dame | āsa | nityaḥ ||7.1.2||
pra-iddhaḥ | agne | dīdihi | puraḥ | naḥ / ajasrayā | sūrmyā | yaviṣṭha || tvām | śaśvantaḥ | upa | yanti | vājāḥ ||7.1.3||
pra | te | agnayaḥ | agni-bhyaḥ | varam | niḥ / su-vīrāsaḥ | śośucanta | dyu-mantaḥ || yatra | naraḥ | sam-āsate | su-jātāḥ ||7.1.4||
dāḥ | naḥ | agne | dhiyā | rayim | su-vīram / su-apatyam | sahasya | pra-śastam || na | yam | yāvā | tarati | yātu-māvān ||7.1.5||
upa | yam | eti | yuvatiḥ | su-dakṣam / doṣā | vastoḥ | haviṣmatī | ghr̥tācī || upa | svā | enam | aramatiḥ | vasu-yuḥ ||7.1.6||
viśvāḥ | agne | apa | daha | arātīḥ / yebhiḥ | tapaḥ-bhiḥ | adahaḥ | jarūtham || pra | ni-svaram | cātayasva | amīvām ||7.1.7||
ā | yaḥ | te | agne | idhate | anīkam / vasiṣṭha | śukra | dīdi-vaḥ | pāvaka || uto iti | naḥ | ebhiḥ | stavathaiḥ | iha | syāḥ ||7.1.8||
vi | ye | te | agne | bhejire | anīkam / martāḥ | naraḥ | pitryāsaḥ | puru-trā || uto iti | naḥ | ebhiḥ | su-manāḥ | iha | syāḥ ||7.1.9||
ime | naraḥ | vr̥tra-hatyeṣu | śūrāḥ / viśvāḥ | adevīḥ | abhi | santu | māyāḥ || ye | me | dhiyam | panayanta | pra-śastām ||7.1.10||
mā | śūne | agne | ni | sadāma | nr̥ṇām / mā | aśeṣasaḥ | avīratā | pari | tvā || prajā-vatīṣu | duryāsu | durya ||7.1.11||
yam | aśvī | nityam | upa-yāti | yajñam / prajā-vantam | su-apatyam | kṣayam | naḥ || sva-janmanā | śeṣasā | vavr̥dhānam ||7.1.12||
pāhi | naḥ | agne | rakṣasaḥ | ajuṣṭāt / pāhi | dhūrteḥ | araruṣaḥ | agha-yoḥ || tvā | yujā | pr̥tanā-yūn | abhi | syām ||7.1.13||
saḥ | it | agniḥ | agnīn | ati | astu | anyān / yatra | vājī | tanayaḥ | vīḷu-pāṇiḥ || sahasra-pāthāḥ | akṣarā | sam-eti ||7.1.14||
saḥ | it | agniḥ | yaḥ | vanuṣyataḥ | ni-pāti / sam-eddhāram | aṁhasaḥ | uruṣyāt || su-jātāsaḥ | pari | caranti | vīrāḥ ||7.1.15||
ayam | saḥ | agniḥ | ā-hutaḥ | puru-trā / yam | īśānaḥ | sam | it | indhe | haviṣmān || pari | yam | eti | adhvareṣu | hotā ||7.1.16||
tve iti | agne | ā-havanāni | bhūri / īśānāsaḥ | ā | juhuyāma | nityā || ubhā | kr̥ṇvantaḥ | vahatū iti | miyedhe ||7.1.17||
imo iti | agne | vīta-tamāni | havyā / ajasraḥ | vakṣi | deva-tātim | iccha || prati | naḥ | īm | surabhīṇi | vyantu ||7.1.18||
mā | naḥ | agne | avīrate | parā | dāḥ / duḥ-vāsase | amataye | mā | naḥ | asyai || mā | naḥ | kṣudhe | mā | rakṣase | r̥ta-vaḥ / mā | naḥ | dame | mā | vane | ā | juhūrthāḥ ||7.1.19||
nu | me | brahmāṇi | agne | ut | śaśādhi / tvam | deva | maghavat-bhyaḥ | susūdaḥ || rātau | syāma | ubhayāsaḥ | ā | te / yūyam | pāta | svasti-bhiḥ | sadā | naḥ ||7.1.20||
tvam | agne | su-havaḥ | raṇva-saṁdr̥k / su-dītī | sūno iti | sahasaḥ | didīhi || mā | tve iti | sacā | tanaye | nitye | ā | dhak / mā | vīraḥ | asmat | naryaḥ | vi | dāsīt ||7.1.21||
mā | naḥ | agne | duḥ-bhr̥taye | sacā | eṣu / deva-iddheṣu | agniṣu | pra | vocaḥ || mā | te | asmān | duḥ-matayaḥ | bhr̥māt | cit / devasya | sūno iti | sahasaḥ | naśanta ||7.1.22||
saḥ | martaḥ | agne | su-anīka | revān / amartye | yaḥ | ā-juhoti | havyam || saḥ | devatā | vasu-vanim | dadhāti / yam | sūriḥ | arthī | pr̥cchamānaḥ | eti ||7.1.23||
mahaḥ | naḥ | agne | suvitasya | vidvān / rayim | sūri-bhyaḥ | ā | vaha | br̥hantam || yena | vayam | sahasā-van | madema / avi-kṣitāsaḥ | āyuṣā | su-vīrāḥ ||7.1.24||
nu | me | brahmāṇi | agne | ut | śaśādhi / tvam | deva | maghavat-bhyaḥ | susūdaḥ || rātau | syāma | ubhayāsaḥ | ā | te / yūyam | pāta | svasti-bhiḥ | sadā | naḥ ||7.1.25||

juṣasva | naḥ | sam-idham | agne | adya / śoca | br̥hat | yajatam | dhūmam | r̥ṇvan || upa | spr̥śa | divyam | sānu | stūpaiḥ / sam | raśmi-bhiḥ | tatanaḥ | sūryasya ||7.2.1||
narāśaṁsasya | mahimānam | eṣām / upa | stoṣāma | yajatasya | yajñaiḥ || ye | su-kratavaḥ | śucayaḥ | dhiyam-dhāḥ / svadanti | devāḥ | ubhayāni | havyā ||7.2.2||
īḷenyam | vaḥ | asuram | su-dakṣam / antaḥ | dūtam | rodasī iti | satya-vācam || manuṣvat | agnim | manunā | sam-iddham / sam | adhvarāya | sadam | it | mahema ||7.2.3||
saparyavaḥ | bharamāṇāḥ | abhi-jñu / pra | vr̥ñjate | namasā | barhiḥ | agnau || ā-juhvānāḥ | ghr̥ta-pr̥ṣṭham | pr̥ṣat-vat / adhvaryavaḥ | haviṣā | marjayadhvam ||7.2.4||
su-ādhyaḥ | vi | duraḥ | deva-yantaḥ / aśiśrayuḥ | ratha-yuḥ | deva-tātā || pūrvī iti | śiśum | na | mātarā | rihāṇe iti / sam | agruvaḥ | na | samaneṣu | añjan ||7.2.5||
uta | yoṣaṇe iti | divye iti | mahī iti | naḥ / uṣasānaktā | sudughā-iva | dhenuḥ || barhi-sadā | puruhūte iti puru-hūte | maghonī iti / ā | yajñiye iti | suvitāya | śrayetām ||7.2.6||
viprā | yajñeṣu | mānuṣeṣu | kārū iti / manye | vām | jāta-vedasā | yajadhyai || ūrdhvam | naḥ | adhvaram | kr̥tam | haveṣu / tā | deveṣu | vanathaḥ | vāryāṇi ||7.2.7||
ā | bhāratī | bhāratībhiḥ | sa-joṣāḥ / iḷā | devaiḥ | manuṣyebhiḥ | agniḥ || sarasvatī | sārasvatebhiḥ | arvāk / tisraḥ | devīḥ | barhiḥ | ā | idam | sadantu ||7.2.8||
tat | naḥ | turīpam | adha | poṣayitnu / deva | tvaṣṭaḥ | vi | rarāṇaḥ | syasveti syasva || yataḥ | vīraḥ | karmaṇyaḥ | su-dakṣaḥ / yukta-grāvā | jāyate | deva-kāmaḥ ||7.2.9||
vanaspate | ava | sr̥ja | upa | devān / agniḥ | haviḥ | śamitā | sūdayāti || saḥ | it | ūm̐ iti | hotā | satya-taraḥ | yajāti / yathā | devānām | janimāni | veda ||7.2.10||
ā | yāhi | agne | sam-idhānaḥ | arvāṅ / indreṇa | devaiḥ | sa-ratham | turebhiḥ || barhiḥ | naḥ | āstām | aditiḥ | su-putrā / svāhā | devāḥ | amr̥tāḥ | mādayantām ||7.2.11||

agnim | vaḥ | devam | agni-bhiḥ | sa-joṣāḥ / yajiṣṭham | dūtam | adhvare | kr̥ṇudhvam || yaḥ | martyeṣu | ni-dhruviḥ | r̥ta-vā / tapuḥ-mūrdhā | ghr̥ta-annaḥ | pāvakaḥ ||7.3.1||
prothat | aśvaḥ | na | yavase | aviṣyan / yadā | mahaḥ | sam-varaṇāt | vi | asthāt || āt | asya | vātaḥ | anu | vāti | śociḥ / adha | sma | te | vrajanam | kr̥ṣṇam | asti ||7.3.2||
ut | yasya | te | nava-jātasya | vr̥ṣṇaḥ / agne | caranti | ajarāḥ | idhānāḥ || accha | dyām | aruṣaḥ | dhūmaḥ | eti / sam | dūtaḥ | agne | īyase | hi | devān ||7.3.3||
vi | yasya | te | pr̥thivyām | pājaḥ | aśret / tr̥ṣu | yat | annā | sam-avr̥kta | jambhaiḥ || senā-iva | sr̥ṣṭā | pra-sitiḥ | te | eti / yavam | na | dasma | juhvā | vivekṣi ||7.3.4||
tam | it | doṣā | tam | uṣasi | yaviṣṭham / agnim | atyam | na | marjayanta | naraḥ || ni-śiśānāḥ | atithim | asya | yonau / dīdāya | śociḥ | ā-hutasya | vr̥ṣṇaḥ ||7.3.5||
su-saṁdr̥k | te | su-anīka | pratīkam / vi | yat | rukmaḥ | na | rocase | upāke || divaḥ | na | te | tanyatuḥ | eti | śuṣmaḥ / citraḥ | na | sūraḥ | prati | cakṣi | bhānum ||7.3.6||
yathā | vaḥ | svāhā | agnaye | dāśema / pari | iḷābhiḥ | ghr̥tavat-bhiḥ | ca | havyaiḥ || tebhiḥ | naḥ | agne | amitaiḥ | mahaḥ-bhiḥ / śatam | pūḥ-bhiḥ | āyasībhiḥ | ni | pāhi ||7.3.7||
yāḥ | vā | te | santi | dāśuṣe | adhr̥ṣṭāḥ / giraḥ | vā | yābhiḥ | nr̥-vatīḥ | uruṣyāḥ || tābhiḥ | naḥ | sūno iti | sahasaḥ | ni | pāhi / smat | sūrīn | jaritr̥̄n | jāta-vedaḥ ||7.3.8||
niḥ | yat | pūtā-iva | sva-dhitiḥ | śuciḥ | gāt / svayā | kr̥pā | tanvā | rocamānaḥ || ā | yaḥ | mātroḥ | uśenyaḥ | janiṣṭa / deva-yajyāya | su-kratuḥ | pāvakaḥ ||7.3.9||
etā | naḥ | agne | saubhagā | didīhi / api | kratum | su-cetasam | vatema || viśvā | stotr̥-bhyaḥ | gr̥ṇate | ca | santu / yūyam | pāta | svasti-bhiḥ | sadā | naḥ ||7.3.10||

pra | vaḥ | śukrāya | bhānave | bharadhvam / havyam | matim | ca | agnaye | su-pūtam || yaḥ | daivyāni | mānuṣā | janūṁṣi / antaḥ | viśvāni | vidmanā | jigāti ||7.4.1||
saḥ | gr̥tsaḥ | agniḥ | taruṇaḥ | cit | astu / yataḥ | yaviṣṭhaḥ | ajaniṣṭa | mātuḥ || sam | yaḥ | vanā | yuvate | śuci-dan / bhūri | cit | annā | sam | it | atti | sadyaḥ ||7.4.2||
asya | devasya | sam-sadi | anīke / yam | martāsaḥ | śyetam | jagr̥bhre || ni | yaḥ | gr̥bham | pauruṣeyīm | uvoca / duḥ-okam | agniḥ | āyave | śuśoca ||7.4.3||
ayam | kaviḥ | akaviṣu | pra-cetāḥ / marteṣu | agniḥ | amr̥taḥ | ni | dhāyi || saḥ | mā | naḥ | atra | juhuraḥ | sahasvaḥ / sadā | tve iti | su-manasaḥ | syāma ||7.4.4||
ā | yaḥ | yonim | deva-kr̥tam | sasāda / kratvā | hi | agniḥ | amr̥tān | atārīt || tam | oṣadhīḥ | ca | vaninaḥ | ca | garbham / bhūmiḥ | ca | viśva-dhāyasam | bibharti ||7.4.5||
īśe | hi | agniḥ | amr̥tasya | bhūreḥ / īśe | rāyaḥ | su-vīryasya | dātoḥ || mā | tvā | vayam | sahasā-van | avīrāḥ / mā | apsavaḥ | pari | sadāma | mā | aduvaḥ ||7.4.6||
pari-sadyam | hi | araṇasya | rekṇaḥ / nityasya | rāyaḥ | patayaḥ | syāma || na | śeṣaḥ | agne | anya-jātam / asti | acetānasya | mā | pathaḥ | vi | dukṣaḥ ||7.4.7||
nahi | grabhāya | araṇaḥ | su-śevaḥ / anya-udaryaḥ | manasā | mantavai | ūm̐ iti || adha | cit | okaḥ | punaḥ | it | saḥ | eti / ā | naḥ | vājī | abhīṣāṭ | etu | navyaḥ ||7.4.8||
tvam | agne | vanuṣyataḥ | ni | pāhi / tvam | ūm̐ iti | naḥ | sahasā-van | avadyāt || sam | tvā | dhvasman-vat | abhi | etu | pāthaḥ / sam | rayiḥ | spr̥hayāyyaḥ | sahasrī ||7.4.9||
etā | naḥ | agne | saubhagā | didīhi / api | kratum | su-cetasam | vatema || viśvā | stotr̥-bhyaḥ | gr̥ṇate | ca | santu / yūyam | pāta | svasti-bhiḥ | sadā | naḥ ||7.4.10||

pra | agnaye | tavase | bharadhvam / giram | divaḥ | arataye | pr̥thivyāḥ || yaḥ | viśveṣām | amr̥tānām | upa-sthe / vaiśvānaraḥ | vavr̥dhe | jāgr̥vat-bhiḥ ||7.5.1||
pr̥ṣṭaḥ | divi | dhāyi | agniḥ | pr̥thivyām / netā | sindhūnām | vr̥ṣabhaḥ | stiyānām || saḥ | mānuṣīḥ | abhi | viśaḥ | vi | bhāti / vaiśvānaraḥ | vavr̥dhānaḥ | vareṇa ||7.5.2||
tvat | bhiyā | viśaḥ | āyan | asiknīḥ / asamanāḥ | jahatīḥ | bhojanāni || vaiśvānara | pūrave | śośucānaḥ / puraḥ | yat | agne | darayan | adīdeḥ ||7.5.3||
tava | tri-dhātu | pr̥thivī | uta | dyauḥ / vaiśvānara | vratam | agne | sacanta || tvam | bhāsā | rodasī iti | ā | tatantha / ajasreṇa | śociṣā | śośucānaḥ ||7.5.4||
tvām | agne | haritaḥ | vāvaśānāḥ / giraḥ | sacante | dhunayaḥ | ghr̥tācīḥ || patim | kr̥ṣṭīnām | rathyam | rayīṇām / vaiśvānaram | uṣasām | ketum | ahnām ||7.5.5||
tve iti | asuryam | vasavaḥ | ni | r̥ṇvan / kratum | hi | te | mitra-mahaḥ | juṣanta || tvam | dasyūn | okasaḥ | agne | ājaḥ / uru | jyotiḥ | janayan | āryāya ||7.5.6||
saḥ | jāyamānaḥ | parame | vi-oman / vāyuḥ | na | pāthaḥ | pari | pāsi | sadyaḥ || tvam | bhuvanā | janayan | abhi | kran / apatyāya | jāta-vedaḥ | daśasyan ||7.5.7||
tām | agne | asme iti | iṣam | ā | īrayasva / vaiśvānara | dyu-matīm | jāta-vedaḥ || yayā | rādhaḥ | pinvasi | viśva-vāra / pr̥thu | śravaḥ | dāśuṣe | martyāya ||7.5.8||
tam | naḥ | agne | maghavat-bhyaḥ | puru-kṣum / rayim | ni | vājam | śrutyam | yuvasva || vaiśvānara | mahi | naḥ | śarma | yaccha / rudrebhiḥ | agne | vasu-bhiḥ | sa-joṣāḥ ||7.5.9||

pra | sam-rājaḥ | asurasya | pra-śastim / puṁsaḥ | kr̥ṣṭīnām | anu-mādyasya || indrasya-iva | pra | tavasaḥ | kr̥tāni / vande | dārum | vandamānaḥ | vivakmi ||7.6.1||
kavim | ketum | dhāsim | bhānum | adreḥ / hinvanti | śam | rājyam | rodasyoḥ || puram-darasya | gīḥ-bhiḥ | ā | vivāse / agneḥ | vratāni | pūrvyā | mahāni ||7.6.2||
ni | akratūn | grathinaḥ | mr̥dhra-vācaḥ / paṇīn | aśraddhān | avr̥dhān | ayajñān || pra-pra | tān | dasyūn | agniḥ | vivāya / pūrvaḥ | cakāra | aparān | ayajyūn ||7.6.3||
yaḥ | apācīne | tamasi | madantīḥ / prācīḥ | cakāra | nr̥-tamaḥ | śacībhiḥ || tam | īśānam | vasvaḥ | agnim | gr̥ṇīṣe / anānatam | damayantam | pr̥tanyūn ||7.6.4||
yaḥ | dehyaḥ | anamayat | vadha-snaiḥ / yaḥ | arya-patnīḥ | uṣasaḥ | cakāra || saḥ | ni-rudhya | nahuṣaḥ | yahvaḥ | agniḥ / viśaḥ | cakre | bali-hr̥taḥ | sahaḥ-bhiḥ ||7.6.5||
yasya | śarman | upa | viśve | janāsaḥ / evaiḥ | tasthuḥ | su-matim | bhikṣamāṇāḥ || vaiśvānaraḥ | varam | ā | rodasyoḥ / ā | agniḥ | sasāda | pitroḥ | upa-stham ||7.6.6||
ā | devaḥ | dade | budhnyā | vasūni / vaiśvānaraḥ | ut-itā | sūryasya || ā | samudrāt | avarāt | ā | parasmāt / ā | agniḥ | dade | divaḥ | ā | pr̥thivyāḥ ||7.6.7||

pra | vaḥ | devam | cit | sahasānam | agnim / aśvam | na | vājinam | hiṣe | namaḥ-bhiḥ || bhava | naḥ | dūtaḥ | adhvarasya | vidvān / tmanā | deveṣu | vivide | mita-druḥ ||7.7.1||
ā | yāhi | agne | pathyāḥ | anu | svāḥ / mandraḥ | devānām | sakhyam | juṣāṇaḥ || ā | sānu | śuṣmaiḥ | nadayan | pr̥thivyāḥ / jambhebhiḥ | viśvam | uśadhak | vanāni ||7.7.2||
prācīnaḥ | yajñaḥ | su-dhitam | hi | barhiḥ / prīṇīte | agniḥ | īḷitaḥ | na | hotā || ā | mātarā | viśvavāre iti viśva-vāre | huvānaḥ / yataḥ | yaviṣṭha | jajñiṣe | su-śevaḥ ||7.7.3||
sadyaḥ | adhvare | rathiram | jananta / mānuṣāsaḥ | vi-cetasaḥ | yaḥ | eṣām || viśām | adhāyi | viśpatiḥ | duroṇe / agniḥ | mandraḥ | madhu-vacāḥ | r̥ta-vā ||7.7.4||
asādi | vr̥taḥ | vahniḥ | ā-jaganvān / agniḥ | brahmā | nr̥-sadane | vi-dhartā || dyauḥ | ca | yam | pr̥thivī | vavr̥dhāte iti / ā | yam | hotā | yajati | viśva-vāram ||7.7.5||
ete | dyumnebhiḥ | viśvam | ā | atiranta / mantram | ye | vā | aram | naryāḥ | atakṣan || pra | ye | viśaḥ | tiranta | śroṣamāṇāḥ / ā | ye | me | asya | dīdhayan | r̥tasya ||7.7.6||
nu | tvām | agne | īmahe | vasiṣṭhāḥ / īśānam | sūno iti | sahasaḥ | vasūnām || iṣam | stotr̥-bhyaḥ | maghavat-bhyaḥ | ānaṭ / yūyam | pāta | svasti-bhiḥ | sadā | naḥ ||7.7.7||

indhe | rājā | sam | aryaḥ | namaḥ-bhiḥ / yasya | pratīkam | ā-hutam | ghr̥tena || naraḥ | havyebhiḥ | īḷate | sa-bādhaḥ / ā | agniḥ | agre | uṣasām | aśoci ||7.8.1||
ayam | ūm̐ iti | syaḥ | su-mahān | avedi / hotā | mandraḥ | manuṣaḥ | yahvaḥ | agniḥ || vi | bhāḥ | akarityakaḥ | sasr̥jānaḥ | pr̥thivyām / kr̥ṣṇa-paviḥ | oṣadhībhiḥ | vavakṣe ||7.8.2||
kayā | naḥ | agne | vi | vasaḥ | su-vr̥ktim / kām | ūm̐ iti | svadhām | r̥ṇavaḥ | śasyamānaḥ || kadā | bhavema | patayaḥ | su-datra / rāyaḥ | vantāraḥ | dustarasya | sādhoḥ ||7.8.3||
pra-pra | ayam | agniḥ | bharatasya | śr̥ṇve / vi | yat | sūryaḥ | na | rocate | br̥hat | bhāḥ || abhi | yaḥ | pūrum | pr̥tanāsu | tasthau / dyutānaḥ | daivyaḥ | atithiḥ | śuśoca ||7.8.4||
asan | it | tve iti | ā-havanāni | bhūri / bhuvaḥ | viśvebhiḥ | su-manāḥ | anīkaiḥ || stutaḥ | cit | agne | śr̥ṇviṣe | gr̥ṇānaḥ / svayam | vardhasva | tanvam | su-jāta ||7.8.5||
idam | vacaḥ | śata-sāḥ | sam-sahasram / ut | agnaye | janiṣīṣṭa | dvi-barhāḥ || śam | yat | stotr̥-bhyaḥ | āpaye | bhavāti / dyu-mat | amīva-cātanam | rakṣaḥ-hā ||7.8.6||
nu | tvām | agne | īmahe | vasiṣṭhāḥ / īśānam | sūno iti | sahasaḥ | vasūnām || iṣam | stotr̥-bhyaḥ | maghavat-bhyaḥ | ānaṭ / yūyam | pāta | svasti-bhiḥ | sadā | naḥ ||7.8.7||

abodhi | jāraḥ | uṣasām | upa-sthāt / hotā | mandraḥ | kavi-tamaḥ | pāvakaḥ || dadhāti | ketum | ubhayasya | jantoḥ / havyā | deveṣu | draviṇam | sukr̥t-su ||7.9.1||
saḥ | su-kratuḥ | yaḥ | vi | duraḥ | paṇīnām / punānaḥ | arkam | puru-bhojasam | naḥ || hotā | mandraḥ | viśām | damūnāḥ / tiraḥ | tamaḥ | dadr̥śe | rāmyāṇām ||7.9.2||
amūraḥ | kaviḥ | aditiḥ | vivasvān / su-saṁsat | mitraḥ | atithiḥ | śivaḥ | naḥ || citra-bhānuḥ | uṣasām | bhāti | agre / apām | garbhaḥ | pra-svaḥ | ā | viveśa ||7.9.3||
īḷenyaḥ | vaḥ | manuṣaḥ | yugeṣu / samana-gāḥ | aśucat | jāta-vedāḥ || su-saṁdr̥śā | bhānunā | yaḥ | vi-bhāti / prati | gāvaḥ | sam-idhānam | budhanta ||7.9.4||
agne | yāhi | dūtyam | mā | riṣaṇyaḥ / devān | accha | brahma-kr̥tā | gaṇena || sarasvatīm | marutaḥ | aśvinā | apaḥ / yakṣi | devān | ratna-dheyāya | viśvān ||7.9.5||
tvām | agne | sam-idhānaḥ | vasiṣṭhaḥ / jarūtham | han | yakṣi | rāye | puram-dhim || puru-nīthā | jāta-vedaḥ | jarasva / yūyam | pāta | svasti-bhiḥ | sadā | naḥ ||7.9.6||

uṣaḥ | na | jāraḥ | pr̥thu | pājaḥ | aśret / davidyutat | dīdyat | śośucānaḥ || vr̥ṣā | hariḥ | śuciḥ | ā | bhāti | bhāsā / dhiyaḥ | hinvānaḥ | uśatīḥ | ajīgariti ||7.10.1||
svaḥ | na | vastoḥ | uṣasām | aroci / yajñam | tanvānāḥ | uśijaḥ | na | manma || agniḥ | janmāni | devaḥ | ā | vi | vidvān / dravat | dūtaḥ | deva-yāvā | vaniṣṭhaḥ ||7.10.2||
accha | giraḥ | matayaḥ | deva-yantīḥ / agnim | yanti | draviṇam | bhikṣamāṇāḥ || su-saṁdr̥śam | su-pratīkam | su-añcam / havya-vāham | aratim | mānuṣāṇām ||7.10.3||
indram | naḥ | agne | vasu-bhiḥ | sa-joṣāḥ / rudram | rudrebhiḥ | ā | vaha | br̥hantam || ādityebhiḥ | aditim | viśva-janyām / br̥haspatim | r̥kva-bhiḥ | viśva-vāram ||7.10.4||
mandram | hotāram | uśijaḥ | yaviṣṭham / agnim | viśaḥ | īḷate | adhvareṣu || saḥ | hi | kṣapā-vān | abhavat | rayīṇām / atandraḥ | dūtaḥ | yajathāya | devān ||7.10.5||

mahān | asi | adhvarasya | pra-ketaḥ / na | r̥te | tvat | amr̥tāḥ | mādayante || ā | viśvebhiḥ | sa-ratham | yāhi | devaiḥ / ni | agne | hotā | prathamaḥ | sada | iha ||7.11.1||
tvām | īḷate | ajiram | dūtyāya / haviṣmantaḥ | sadam | it | mānuṣāsaḥ || yasya | devaiḥ | ā | asadaḥ | barhiḥ | agne / ahāni | asmai | su-dinā | bhavanti ||7.11.2||
triḥ | cit | aktoḥ | pra | cikituḥ | vasūni / tve iti | antaḥ | dāśuṣe | martyāya || manuṣvat | agne | iha | yakṣi | devān / bhava | naḥ | dūtaḥ | abhiśasti-pāvā ||7.11.3||
agniḥ | īśe | br̥hataḥ | adhvarasya / agniḥ | viśvasya | haviṣaḥ | kr̥tasya || kratum | hi | asya | vasavaḥ | juṣanta / atha | devāḥ | dadhire | havya-vāham ||7.11.4||
ā | agne | vaha | haviḥ-adyāya | devān / indra-jyeṣṭhāsaḥ | iha | mādayantām || imam | yajñam | divi | deveṣu | dhehi / yūyam | pāta | svasti-bhiḥ | sadā | naḥ ||7.11.5||

aganma | mahā | namasā | yaviṣṭham / yaḥ | dīdāya | sam-iddhaḥ | sve | duroṇe || citra-bhānum | rodasī iti | antaḥ | urvī iti / su-āhutam | viśvataḥ | pratyañcam ||7.12.1||
saḥ | mahnā | viśvā | duḥ-itāni | sāhvān / agniḥ | stave | dame | ā | jāta-vedāḥ || saḥ | naḥ | rakṣiṣat | duḥ-itāt | avadyāt / asmān | gr̥ṇataḥ | uta | naḥ | maghonaḥ ||7.12.2||
tvam | varuṇaḥ | uta | mitraḥ | agne / tvām | vardhanti | mati-bhiḥ | vasiṣṭhāḥ || tve iti | vasu | su-sananāni | santu / yūyam | pāta | svasti-bhiḥ | sadā | naḥ ||7.12.3||

pra | agnaye | viśva-śuce | dhiyam-dhe / asura-ghne | manma | dhītim | bharadhvam || bhare | haviḥ | na | barhiṣi | prīṇānaḥ / vaiśvānarāya | yataye | matīnām ||7.13.1||
tvam | agne | śociṣā | śośucānaḥ / ā | rodasī iti | apr̥ṇāḥ | jāyamānaḥ || tvam | devān | abhi-śasteḥ | amuñcaḥ / vaiśvānara | jāta-vedaḥ | mahi-tvā ||7.13.2||
jātaḥ | yat | agne | bhuvanā | vi | akhyaḥ / paśūn | na | gopāḥ | iryaḥ | pari-jmā || vaiśvānara | brahmaṇe | vinda | gātum / yūyam | pāta | svasti-bhiḥ | sadā | naḥ ||7.13.3||

sam-idhā | jāta-vedase / devāya | devahūti-bhiḥ || haviḥ-bhiḥ | śukra-śociṣe | namasvinaḥ / vayam | dāśema | agnaye ||7.14.1||
vayam | te | agne | sam-idhā | vidhema / vayam | dāśema | su-stutī | yajatra || vayam | ghr̥tena | adhvarasya | hotaḥ / vayam | deva | haviṣā | bhadra-śoce ||7.14.2||
ā | naḥ | devebhiḥ | upa | deva-hūtim / agne | yāhi | vaṣaṭ-kr̥tim | juṣāṇaḥ || tubhyam | devāya | dāśataḥ | syāma / yūyam | pāta | svasti-bhiḥ | sadā | naḥ ||7.14.3||

upa-sadyāya | mīḷhuṣe / āsye | juhuta | haviḥ || yaḥ | naḥ | nediṣṭham | āpyam ||7.15.1||
yaḥ | pañca | carṣaṇīḥ | abhi / ni-sasāda | dame-dame || kaviḥ | gr̥ha-patiḥ | yuvā ||7.15.2||
saḥ | naḥ | vedaḥ | amātyam / agniḥ | rakṣatu | viśvataḥ || uta | asmān | pātu | aṁhasaḥ ||7.15.3||
navam | nu | stomam | agnaye / divaḥ | śyenāya | jījanam || vasvaḥ | kuvit | vanāti | naḥ ||7.15.4||
spārhāḥ | yasya | śriyaḥ | dr̥śe / rayiḥ | vīra-vataḥ | yathā || agre | yajñasya | śocataḥ ||7.15.5||
saḥ | imām | vetu | vaṣaṭ-kr̥tim / agniḥ | juṣata | naḥ | giraḥ || yajiṣṭhaḥ | havya-vāhanaḥ ||7.15.6||
ni | tvā | nakṣya | viśpate / dyu-mantam | deva | dhīmahi || su-vīram | agne | ā-huta ||7.15.7||
kṣapaḥ | usraḥ | ca | dīdihi / su-agnayaḥ | tvayā | vayam || su-vīraḥ | tvam | asma-yuḥ ||7.15.8||
upa | tvā | sātaye | naraḥ / viprāsaḥ | yanti | dhīti-bhiḥ || upa | akṣarā | sahasriṇī ||7.15.9||
agniḥ | rakṣāṁsi | sedhati / śukra-śociḥ | amartyaḥ || śuciḥ | pāvakaḥ | īḍyaḥ ||7.15.10||
saḥ | naḥ | rādhāṁsi | ā | bhara / īśānaḥ | sahasaḥ | yaho iti || bhagaḥ | ca | dātu | vāryam ||7.15.11||
tvam | agne | vīra-vat | yaśaḥ / devaḥ | ca | savitā | bhagaḥ || ditiḥ | ca | dāti | vāryam ||7.15.12||
agne | rakṣa | naḥ | aṁhasaḥ / prati | sma | deva | riṣataḥ || tapiṣṭhaiḥ | ajaraḥ | daha ||7.15.13||
adha | mahī | naḥ | āyasī / anādhr̥ṣṭaḥ | nr̥-pītaye || pūḥ | bhava | śata-bhujiḥ ||7.15.14||
tvam | naḥ | pāhi | aṁhasaḥ / doṣā-vastaḥ | agha-yataḥ || divā | naktam | adābhya ||7.15.15||

enā | vaḥ | agnim | namasā / ūrjaḥ | napātam | ā | huve || priyam | cetiṣṭham | aratim | su-adhvaram / viśvasya | dūtam | amr̥tam ||7.16.1||
saḥ | yojate | aruṣā | viśva-bhojasā / saḥ | dudravat | su-āhutaḥ || su-brahmā | yajñaḥ | su-śamī | vasūnām / devam | rādhaḥ | janānām ||7.16.2||
ut | asya | śociḥ | asthāt / ā-juhvānasya | mīḷhuṣaḥ || ut | dhūmāsaḥ | aruṣāsaḥ | divi-spr̥śaḥ / sam | agnim | indhate | naraḥ ||7.16.3||
tam | tvā | dūtam | kr̥ṇmahe | yaśaḥ-tamam / devān | ā | vītaye | vaha || viśvā | sūno iti | sahasaḥ | marta-bhojanā / rāsva | tat | yat | tvā | īmahe ||7.16.4||
tvam | agne | gr̥ha-patiḥ / tvam | hotā | naḥ | adhvare || tvam | potā | viśva-vāra | pra-cetāḥ / yakṣi | veṣi | ca | vāryam ||7.16.5||
kr̥dhi | ratnam | yajamānāya | sukrato iti su-krato / tvam | hi | ratna-dhāḥ | asi || ā | naḥ | r̥te | śiśīhi | viśvam | r̥tvijam / su-śaṁsaḥ | yaḥ | ca | dakṣate ||7.16.6||
tve iti | agne | su-āhuta / priyāsaḥ | santu | sūrayaḥ || yantāraḥ | ye | magha-vānaḥ | janānām / ūrvān | dayanta | gonām ||7.16.7||
yeṣām | iḷā | ghr̥ta-hastā | duroṇe | ā / api | prātā | ni-sīdati || tān | trāyasva | sahasya | druhaḥ | nidaḥ / yaccha | naḥ | śarma | dīrgha-śrut ||7.16.8||
saḥ | mandrayā | ca | jihvayā / vahniḥ | āsā | viduḥ-taraḥ || agne | rayim | maghavat-bhyaḥ | naḥ | ā | vaha / havya-dātim | ca | sūdaya ||7.16.9||
ye | rādhāṁsi | dadati | aśvyā | maghā / kāmena | śravasaḥ | mahaḥ || tān | aṁhasaḥ | pipr̥hi | partr̥-bhiḥ | tvam / śatam | pūḥ-bhiḥ | yaviṣṭhya ||7.16.10||
devaḥ | vaḥ | draviṇaḥ-dāḥ / pūrṇām | vivaṣṭi | ā-sicam || ut | vā | siñcadhvam | upa | vā | pr̥ṇadhvam / āt | it | vaḥ | devaḥ | ohate ||7.16.11||
tam | hotāram | adhvarasya | pra-cetasam / vahnim | devāḥ | akr̥ṇvata || dadhāti | ratnam | vidhate | su-vīryam / agniḥ | janāya | dāśuṣe ||7.16.12||

agne | bhava | su-samidhā | sam-iddhaḥ / uta | barhiḥ | urviyā | vi | str̥ṇītām ||7.17.1||
uta | dvāraḥ | uśatīḥ | vi | śrayantām / uta | devān | uśataḥ | ā | vaha | iha ||7.17.2||
agne | vīhi | haviṣā | yakṣi | devān / su-adhvarā | kr̥ṇuhi | jāta-vedaḥ ||7.17.3||
su-adhvarā | karati | jāta-vedāḥ / yakṣat | devān | amr̥tān | piprayat | ca ||7.17.4||
vaṁsva | viśvā | vāryāṇi | praceta iti pra-cetaḥ / satyāḥ | bhavantu | ā-śiṣaḥ | naḥ | adya ||7.17.5||
tvām | ūm̐ iti | te | dadhire | havya-vāham / devāsaḥ | agne | ūrjaḥ | ā | napātam ||7.17.6||
te | te | devāya | dāśataḥ | syāma / mahaḥ | naḥ | ratnā | vi | dadhaḥ | iyānaḥ ||7.17.7||

tve iti | ha | yat | pitaraḥ | cit | naḥ | indra / viśvā | vāmā | jaritāraḥ | asanvan || tve iti | gāvaḥ | su-dughāḥ | tve iti | hi | aśvāḥ / tvam | vasu | deva-yate | vaniṣṭhaḥ ||7.18.1||
rājā-iva | hi | jani-bhiḥ | kṣeṣi | eva / ava | dyu-bhiḥ | abhi | viduḥ | kaviḥ | san || piśā | giraḥ | magha-van | gobhiḥ | aśvaiḥ / tvā-yataḥ | śiśīhi | rāye | asmān ||7.18.2||
imāḥ | ūm̐ iti | tvā | paspr̥dhānāsaḥ | atra / mandrāḥ | giraḥ | deva-yantīḥ | upa | sthuḥ || arvācī | te | pathyā | rāyaḥ | etu / syāma | te | su-matau | indra | śarman ||7.18.3||
dhenum | na | tvā | su-yavase | dudhukṣan / upa | brahmāṇi | sasr̥je | vasiṣṭhaḥ || tvām | it | me | go-patim | viśvaḥ | āha / ā | naḥ | indraḥ | su-matim | gantu | accha ||7.18.4||
arṇāṁsi | cit | paprathānā | su-dāse / indraḥ | gādhāni | akr̥ṇot | su-pārā || śardhantam | śimyum | ucathasya | navyaḥ / śāpam | sindhūnām | akr̥ṇot | aśastīḥ ||7.18.5||
puroḷāḥ | it | turvaśaḥ | yakṣuḥ | āsīt / rāye | matsyāsaḥ | ni-śitāḥ | api-iva || śruṣṭim | cakruḥ | bhr̥gavaḥ | druhyavaḥ | ca / sakhā | sakhāyam | atarat | viṣūcoḥ ||7.18.6||
ā | pakthāsaḥ | bhalānasaḥ | bhananta | ā / alināsaḥ | viṣāṇinaḥ | śivāsaḥ || ā | yaḥ | anayat | sadha-māḥ | āryasya / gavyā | tr̥tsu-bhyaḥ | ajagan | yudhā | nr̥̄n ||7.18.7||
duḥ-ādhyaḥ | aditim | srevayantaḥ / acetasaḥ | vi | jagr̥bhre | parūṣṇīm || mahnā | avivyak | pr̥thivīm | patyamānaḥ / paśuḥ | kaviḥ | aśayat | cāyamānaḥ ||7.18.8||
īyuḥ | artham | na | ni-artham | paruṣṇīm / āśuḥ | cana | it | ābhi-pitvam | jagāma || su-dāse | indraḥ | su-tukān | amitrān / arandhayat | mānuṣe | vadhri-vācaḥ ||7.18.9||
īyuḥ | gāvaḥ | na | yavasāt | agopāḥ / yathā-kr̥tam | abhi | mitram | citāsaḥ || pr̥śni-gāvaḥ | pr̥śni-nipreṣitāsaḥ / śruṣṭim | cakruḥ | ni-yutaḥ | rantayaḥ | ca ||7.18.10||
ekam | ca | yaḥ | viṁśatim | ca | śravasyā / vaikarṇayoḥ | janān | rājā | ni | astarityastaḥ || dasmaḥ | na | sadman | ni | śiśāti | barhiḥ / śūraḥ | sargam | akr̥ṇot | indraḥ | eṣām ||7.18.11||
adha | śrutam | kavaṣam | vr̥ddham | ap-su / anu | druhyum | ni | vr̥ṇak | vajra-bāhuḥ || vr̥ṇānāḥ | atra | sakhyāya | sakhyam / tvā-yantaḥ | ye | amadan | anu | tvā ||7.18.12||
vi | sadyaḥ | viśvā | dr̥ṁhitāni | eṣām / indraḥ | puraḥ | sahasā | sapta | dardariti dardaḥ || vi | ānavasya | tr̥tsave | gayam | bhāk / jeṣma | pūrum | vidathe | mr̥dhra-vācam ||7.18.13||
ni | gavyavaḥ | anavaḥ | duhyavaḥ | ca / ṣaṣṭiḥ | śatā | susupuḥ | ṣaṭ | sahasrā || ṣaṣṭiḥ | vīrāsaḥ | adhi | ṣaṭ | duvaḥ-yu / viśvā | it | indrasya | vīryā | kr̥tāni ||7.18.14||
indreṇa | ete | tr̥tsavaḥ | veviṣāṇāḥ / āpaḥ | na | sr̥ṣṭāḥ | adhavanta | nīcīḥ || duḥ-mitrāsaḥ | prakala-vit | mimānāḥ / jahuḥ | viśvāni | bhojanā | su-dāse ||7.18.15||
ardham | vīrasya | śr̥ta-pām | anindram / parā | śardhantam | nunude | abhi | kṣām || indraḥ | manyum | manyu-myaḥ | mimāya / bheje | pathaḥ | vartanim | patyamānaḥ ||7.18.16||
ādhreṇa | cit | tat | ūm̐ iti | ekam | cakāra / siṁhyam | cit | petvena | jaghāna || ava | sraktīḥ | veśyā | avr̥ścat | indraḥ / pra | ayacchat | viśvā | bhojanā | su-dāse ||7.18.17||
śaśvantaḥ | hi | śatravaḥ | raradhuḥ | te / bhedasya | cit | śardhataḥ | vinda | randhim || martān | enaḥ | stuvataḥ | yaḥ | kr̥ṇoti / tigmam | tasmin | ni | jahi | vajram | indra ||7.18.18||
āvat | indram | yamunā | tr̥tsavaḥ | ca / pra | atra | bhedam | sarva-tātā | muṣāyat || ajāsaḥ | ca | śigravaḥ | yakṣavaḥ | ca / balim | śīrṣāṇi | jabhruḥ | aśvyāni ||7.18.19||
na | te | indra | su-matayaḥ | na | rāyaḥ / sam-cakṣe | pūrvāḥ | uṣasaḥ | na | nūtnāḥ || devakam | cit | mānyamānam | jaghantha / ava | tmanā | br̥hataḥ | śambaram | bhet ||7.18.20||
pra | ye | gr̥hāt | amamaduḥ | tvā-yā / parā-śaraḥ | śata-yātuḥ | vasiṣṭhaḥ || na | te | bhojasya | sakhyam | mr̥ṣanta / adha | sūri-bhyaḥ | su-dinā | vi | ucchān ||7.18.21||
dve iti | naptuḥ | deva-vataḥ | śate iti | goḥ / dvā | rathā | vadhū-mantā | su-dāsaḥ || arhan | agne | paija-vanasya | dānam / hotā-iva | sadma | pari | emi | rebhan ||7.18.22||
catvāraḥ | mā | paija-vanasya | dānāḥ / smat-diṣṭayaḥ | kr̥śaninaḥ | nireke || r̥jrāsaḥ | mā | pr̥thivi-sthāḥ | su-dāsaḥ / tokam | tokāya | śravase | vahanti ||7.18.23||
yasya | śravaḥ | rodasī iti | antaḥ | urvī iti / śīrṣṇe-śīrṣṇe | vi-babhāja | vi-bhaktā || sapta | it | indram | na | sravataḥ | gr̥ṇanti / ni | yudhyāmadhim | āśiśāt | abhīke ||7.18.24||
imam | naraḥ | marutaḥ | saścata | anu / divaḥ-dāsam | na | pitaram | su-dāsaḥ || aviṣṭana | paija-vanasya | ketam / duḥ-naśam | kṣatram | ajaram | duvaḥ-yu ||7.18.25||

yaḥ | tigma-śr̥ṅgaḥ | vr̥ṣabhaḥ | na | bhīmaḥ / ekaḥ | kr̥ṣṭīḥ | cyavayati | pra | viśvāḥ || yaḥ | śaśvataḥ | adāśuṣaḥ | gayasya / pra-yantā | asi | susvi-tarāya | vedaḥ ||7.19.1||
tvam | ha | tyat | indra | kutsam | āvaḥ / śuśrūṣamāṇaḥ | tanvā | sa-marye || dāsam | yat | śuṣṇam | kuyavam | ni | asmai / arandhayaḥ | ārjuneyāya | śikṣan ||7.19.2||
tvam | dhr̥ṣṇo iti | dhr̥ṣatā | vīta-havyam / pra | āvaḥ | viśvābhiḥ | ūti-bhiḥ | su-dāsam || pra | pauru-kutsim | trasadasyum | āvaḥ / kṣetra-sātā | vr̥tra-hatyeṣu | pūrum ||7.19.3||
tvam | nr̥-bhiḥ | nr̥-manaḥ | deva-vītau / bhūrīṇi | vr̥trā | hari-aśva | haṁsi || tvam | ni | dasyum | cumurim | dhunim | ca / asvāpayaḥ | dabhītaye | su-hantu ||7.19.4||
tava | cyautnāni | vajra-hasta | tāni / nava | yat | puraḥ | navatim | ca | sadyaḥ || ni-veśane | śata-tamā | aviveṣīḥ / ahan | ca | vr̥tram | namucim | uta | ahan ||7.19.5||
sanā | tā | te | indra | bhojanāni / rāta-havyāya | dāśuṣe | su-dāse || vr̥ṣṇe | te | harī iti | vr̥ṣaṇā | yunajmi / vyantu | brahmāṇi | puru-śāka | vājam ||7.19.6||
mā | te | asyām | sahasā-van | pariṣṭau / aghāya | bhūma | hari-vaḥ | parā-dai || trāyasva | naḥ | avr̥kebhiḥ | varūthaiḥ / tava | priyāsaḥ | sūriṣu | syāma ||7.19.7||
priyāsaḥ | it | te | magha-van | abhiṣṭau | naraḥ | madema | śaraṇe | sakhāyaḥ || ni | turvaśam | ni | yādvam | śiśīhi / atithi-gvāya | śaṁsyam | kariṣyan ||7.19.8||
sadyaḥ | cit | nu | te | magha-van | abhiṣṭau / naraḥ | śaṁsanti | uktha-śasaḥ | ukthā || ye | te | havebhiḥ | vi | paṇīn | adāśan / asmān | vr̥ṇīṣva | yujyāya | tasmai ||7.19.9||
ete | stomāḥ | narām | nr̥-tama | tubhyam / asmadryañcaḥ | dadataḥ | maghāni || teṣām | indra | vr̥tra-hatye | śivaḥ | bhūḥ / sakhā | ca | śūraḥ | avitā | ca | nr̥ṇām ||7.19.10||
nu | indra | śūra | stavamānaḥ | ūtī / brahma-jūtaḥ | tanvā | vavr̥dhasva || upa | naḥ | vājān | mimīhi | upa | stīn / yūyam | pāta | svasti-bhiḥ | sadā | naḥ ||7.19.11||

ugraḥ | jajñe | vīryāya | svadhā-vān / cakriḥ | apaḥ | naryaḥ | yat | kariṣyan || jagmiḥ | yuvā | nr̥-sadanam | avaḥ-bhiḥ / trātā | naḥ | indraḥ | enasaḥ | mahaḥ | cit ||7.20.1||
hantā | vr̥tram | indraḥ | śūśuvānaḥ / pra | āvīt | nu | vīraḥ | jaritāram | ūtī || kartā | su-dāse | aha | vai | ūm̐ iti | lokam / dātā | vasu | muhuḥ | ā | dāśuṣe | bhūt ||7.20.2||
yudhmaḥ | anarvā | khaja-kr̥t | samat-vā / śūraḥ | satrāṣāṭ | januṣā | īm | aṣāḷhaḥ || vi | āse | indraḥ | pr̥tanāḥ | su-ojāḥ / adha | viśvam | śatru-yantam | jaghāna ||7.20.3||
ubhe iti | cit | indra | rodasī iti | mahi-tvā / ā | paprātha | taviṣībhiḥ | tuviṣmaḥ || ni | vajram | indraḥ | hari-vān | mimikṣan / sam | andhasā | madeṣu | vai | uvoca ||7.20.4||
vr̥ṣā | jajāna | vr̥ṣaṇam | raṇāya / tam | ūm̐ iti | cit | nārī | naryam | sasūva || pra | yaḥ | senā-nīḥ | adha | nr̥-bhyaḥ | asti / inaḥ | satvā | go-eṣaṇaḥ | saḥ | dhr̥ṣṇuḥ ||7.20.5||
nu | cit | saḥ | bhreṣate | janaḥ | na | reṣat / manaḥ | yaḥ | asya | ghoram | ā-vivāsāt || yajñaiḥ | yaḥ | indre | dadhate | duvāṁsi / kṣayat | saḥ | rāye | r̥ta-pāḥ | r̥te-jāḥ ||7.20.6||
yat | indra | pūrvaḥ | aparāya | śikṣan / ayat | jyāyān | kanīyasaḥ | deṣṇam || amr̥taḥ | it | pari | āsīta | dūram / ā | citra | citryam | bhara | rayim | naḥ ||7.20.7||
yaḥ | te | indra | priyaḥ | janaḥ | dadāśat / asat | nireke | adri-vaḥ | sakhā | te || vayam | te | asyām | su-matau | caniṣṭhāḥ / syāma | varūthe | aghnataḥ | nr̥-pītau ||7.20.8||
eṣaḥ | stomaḥ | acikradat | vr̥ṣā | te / uta | stāmuḥ | magha-van | akrapiṣṭa || rāyaḥ | kāmaḥ | jaritāram | te | ā | agan / tvam | aṅga | śakra | vasvaḥ | ā | śakaḥ | naḥ ||7.20.9||
saḥ | naḥ | indra | tva-yatāyai | iṣe | dhāḥ / tmanā | ca | ye | magha-vānaḥ | junanti || vasvī | su | te | jaritre | astu | śaktiḥ / yūyam | pāta | svasti-bhiḥ | sadā | naḥ ||7.20.10||

asāvi | devam | go-r̥jīkam | andhaḥ / ni | asmin | indraḥ | januṣā | īm | uvoca || bodhāmasi | tvā | hari-aśva | yajñaiḥ / bodha | naḥ | stomam | andhasaḥ | madeṣu ||7.21.1||
pra | yanti | yajñam | vipayanti | barhiḥ / soma-mādaḥ | vidathe | dudhra-vācaḥ || ni | ūm̐ iti | bhriyante | yaśasaḥ | gr̥bhāt | ā / dūre-upabdaḥ | vr̥ṣaṇaḥ | nr̥-sācaḥ ||7.21.2||
tvam | indra | sravitavai | apaḥ | kariti kaḥ / pari-sthitāḥ | ahinā | śūra | pūrvīḥ || tvat | vāvakre | rathyaḥ | na | dhenāḥ / rejante | viśvā | kr̥trimāṇi | bhīṣā ||7.21.3||
bhīmaḥ | viveṣa | āyudhebhiḥ | eṣām / apāṁsi | viśvā | naryāṇi | vidvān || indraḥ | puraḥ | jarhr̥ṣāṇaḥ | vi | dūdhot / vi | vajra-hastaḥ | mahinā | jaghāna ||7.21.4||
na | yātavaḥ | indra | jūjuvuḥ | naḥ / na | vandanā | śaviṣṭha | vedyābhiḥ || saḥ | śardhat | aryaḥ | viṣuṇasya | jantoḥ / mā | śiśna-devāḥ | api | guḥ | r̥tam | naḥ ||7.21.5||
abhi | kratvā | indra | bhūḥ | adha | jman / na | te | vivyak | mahimānam | rajāṁsi || svena | hi | vr̥tram | śavasā | jaghantha / na | śatruḥ | antam | vividat | yudhā | te ||7.21.6||
devāḥ | cit | te | asuryāya | pūrve / anu | kṣatrāya | mamire | sahāṁsi || indraḥ | maghāni | dayate | vi-sahya / indram | vājasya | johuvanta | sātau ||7.21.7||
kīriḥ | cit | hi | tvām | avase | juhāva / īśānam | indra | saubhagasya | bhūreḥ || avaḥ | babhūtha | śatam-ūte | asme iti / abhi-kṣattuḥ | tvā-vataḥ | varūtā ||7.21.8||
sakhāyaḥ | te | indra | viśvaha | syāma / namaḥ-vr̥dhāsaḥ | mahinā | tarutra || vanvantu | sma | te | avasā | sam-īke / abhi-itim | aryaḥ | vanuṣām | śavāṁsi ||7.21.9||
saḥ | naḥ | indra | tva-yatāyai | iṣe | dhāḥ / tmanā | ca | ye | magha-vānaḥ | junanti || vasvī | su | te | jaritre | astu | śaktiḥ / yūyam | pāta | svasti-bhiḥ | sadā | naḥ ||7.21.10||

piba | somam | indra | mandatu | tvā / yam | te | susāva | hari-aśva | adriḥ || sotuḥ | bāhu-bhyām | su-yataḥ | na | arvā ||7.22.1||
yaḥ | te | madaḥ | yujyaḥ | cāruḥ | asti / yena | vr̥trāṇi | hari-aśva | haṁsi || saḥ | tvām | indra | prabhuvaso iti prabhu-vaso | mamattu ||7.22.2||
bodha | su | me | magha-van | vācam | ā | imām / yām | te | vasiṣṭhaḥ | arcati | pra-śastim || imā | brahma | sadha-māde | juṣasva ||7.22.3||
śrudhi | havam | vi-pipānasya | adreḥ / bodha | viprasya | arcataḥ | manīṣām || kr̥ṣva | duvāṁsi | antamā | sacā | imā ||7.22.4||
na | te | giraḥ | api | mr̥ṣye | turasya / na | su-stutim | asuryasya | vidvān || sadā | te | nāma | sva-yaśaḥ | vivakmi ||7.22.5||
bhūri | hi | te | savanā | mānuṣeṣu / bhūri | manīṣī | havate | tvām | it || mā | āre | asmat | magha-van | jyok | kariti kaḥ ||7.22.6||
tubhya | it | imā | savanā | śūra | viśvā / tubhyam | brahmāṇi | vardhanā | kr̥ṇomi || tvam | nr̥-bhiḥ | havyaḥ | viśvadhā | asi ||7.22.7||
nu | cit | nu | te | manyamānasya | dasma / ut | aśnuvanti | mahimānam | ugra || na | vīryam | indra | te | na | rādhaḥ ||7.22.8||
ye | ca | pūrve | r̥ṣayaḥ | ye | ca | nūtnāḥ / indra | brahmāṇi | janayanta | viprāḥ || asme iti | te | santu | sakhyā | śivāni / yūyam | pāta | svasti-bhiḥ | sadā | naḥ ||7.22.9||

ut | ūm̐ iti | brahmāṇi | airata | śravasyā / indram | sa-marye | mahaya | vasiṣṭha || ā | yaḥ | viśvāni | śavasā | tatāna / upa-śrotā | me | īvataḥ | vacāṁsi ||7.23.1||
ayāmi | ghoṣaḥ | indra | deva-jāmiḥ / irajyanta | yat | śurudhaḥ | vi-vāci || nahi | svam | āyuḥ | cikite | janeṣu / tāni | it | aṁhāṁsi | ati | parṣi | asmān ||7.23.2||
yuje | ratham | go-eṣaṇam | hari-bhyām / upa | brahmāṇi | jujuṣāṇam | asthuḥ || vi | bādhiṣṭa | syaḥ | rodasī iti | mahi-tvā / indraḥ | vr̥trāṇi | aprati | jaghanvān ||7.23.3||
āpaḥ | cit | pipyuḥ | staryaḥ | na | gāvaḥ / nakṣan | r̥tam | jaritāraḥ | te | indra || yāhi | vāyuḥ | na | ni-yutaḥ | naḥ | accha / tvam | hi | dhībhiḥ | dayase | vi | vājān ||7.23.4||
te | tvā | madāḥ | indra | mādayantu / śuṣmiṇam | tuvi-rādhasam | jaritre || ekaḥ | deva-trā | dayase | hi | martān / asmin | śūra | savane | mādayasva ||7.23.5||
eva | it | indram | vr̥ṣaṇam | vajra-bāhum / vasiṣṭhāsaḥ | abhi | arcanti | arkaiḥ || saḥ | naḥ | stutaḥ | vīra-vat | dhātu | go-mat / yūyam | pāta | svasti-bhiḥ | sadā | naḥ ||7.23.6||

yoniḥ | te | indra | sadane | akāri / tam | ā | nr̥-bhiḥ | puru-hūta | pra | yāhi || asaḥ | yathā | naḥ | avitā | vr̥dhe | ca / dadaḥ | vasūni | mamadaḥ | ca | somaiḥ ||7.24.1||
gr̥bhītam | te | manaḥ | indra | dvi-barhāḥ / sutaḥ | somaḥ | pari-siktā | madhūni || visr̥ṣṭa-dhenā | bharate | su-vr̥ktiḥ / iyam | indram | johuvatī | manīṣā ||7.24.2||
ā | naḥ | divaḥ | ā | pr̥thivyāḥ | r̥jīṣin / idam | barhiḥ | soma-peyāya | yāhi || vahantu | tvā | harayaḥ | madryañcam / āṅgūṣam | accha | tavasam | madāya ||7.24.3||
ā | naḥ | viśvābhiḥ | ūti-bhiḥ | sa-joṣāḥ / brahma | juṣāṇaḥ | hari-aśva | yāhi || varīvr̥jat | sthavirebhiḥ | su-śipra / asme iti | dadhat | vr̥ṣaṇam | śuṣmam | indra ||7.24.4||
eṣaḥ | stomaḥ | mahe | ugrāya | vāhe / dhuri-iva | atyaḥ | na | vājayan | adhāyi || indra | tvā | ayam | arkaḥ | īṭṭe | vasūnām / divi-iva | dyām | adhi | naḥ | śromatam | dhāḥ ||7.24.5||
eva | naḥ | indra | vāryasya | pūrdhi / pra | te | mahīm | su-matim | vevidāma || iṣam | pinva | maghavat-bhyaḥ | su-vīrām / yūyam | pāta | svasti-bhiḥ | sadā | naḥ ||7.24.6||

ā | te | mahaḥ | indra | ūtī | ugra / sa-manyavaḥ | yat | sam-aranta | senāḥ || patāti | didyut | naryasya | bāhvoḥ / mā | te | manaḥ | viṣvadryak | vi | cārīt ||7.25.1||
ni | duḥ-ge | indra | śnathihi | amitrān / abhi | ye | naḥ | martāsaḥ | amanti || āre | tam | śaṁsam | kr̥ṇuhi | ninitsoḥ / ā | naḥ | bhara | sam-bharaṇam | vasūnām ||7.25.2||
śatam | te | śiprin | ūtayaḥ | su-dāse / sahasram | śaṁsāḥ | uta | rātiḥ | astu || jahi | vadhaḥ | vanuṣaḥ | martyasya / asme iti | dyumnam | adhi | ratnam | ca | dhehi ||7.25.3||
tvā-vataḥ | hi | indra | kratve | asmi / tvā-vataḥ | avituḥ | śūra | rātau || viśvā | it | ahāni | taviṣī-vaḥ | ugra / okaḥ | kr̥ṇuṣva | hari-vaḥ | na | mardhīḥ ||7.25.4||
kutsāḥ | ete | haryi-aśvāya | śūṣam / indre | sahaḥ | deva-jūtam | iyānāḥ || satrā | kr̥dhi | su-hanā | śūra | vr̥trā / vayam | tarutrāḥ | sanuyāma | vājam ||7.25.5||
eva | naḥ | indra | vāryasya | pūrdhi / pra | te | mahīm | su-matim | vevidāma || iṣam | pinva | maghavat-bhyaḥ | su-vīrām / yūyam | pāta | svasti-bhiḥ | sadā | naḥ ||7.25.6||

na | somaḥ | indram | asutaḥ | mamāda / na | abrahmāṇaḥ | magha-vānam | sutāsaḥ || tasmai | uktham | janaye | yat | jujoṣat / nr̥-vat | navīyaḥ | śr̥ṇavat | yathā | naḥ ||7.26.1||
ukthe-ukthe | somaḥ | indram | mamāda / nīthe-nīthe | magha-vānam | sutāsaḥ || yat | īm | sa-bādhaḥ | pitaram | na | putrāḥ / samāna-dakṣāḥ | avase | havante ||7.26.2||
cakāra | tā | kr̥ṇavat | nūnam | anyā / yāni | bruvanti | vedhasaḥ | suteṣu || janīḥ-iva | patiḥ | ekaḥ | samānaḥ / ni | mamr̥je | puraḥ | indraḥ | su | sarvāḥ ||7.26.3||
eva | tam | āhuḥ | uta | śr̥ṇve | indraḥ / ekaḥ | vi-bhaktā | taraṇiḥ | maghānām || mithaḥ-turaḥ | ūtayaḥ | yasya | pūrvīḥ / asme iti | bhadrāṇi | saścata | priyāṇi ||7.26.4||
eva | vasiṣṭhaḥ | indram | ūtaye | nr̥̄n / kr̥ṣṭīnām | vr̥ṣabham | sute | gr̥ṇāti || sahasriṇaḥ | upa | naḥ | māhi | vājān / yūyam | pāta | svasti-bhiḥ | sadā | naḥ ||7.26.5||

indram | naraḥ | nema-dhitā | havante / yat | pāryāḥ | yunajate | dhiyaḥ | tāḥ || śūraḥ | nr̥-sātā | śavasaḥ | cakānaḥ / ā | go-mati | vraje | bhaja | tvam | naḥ ||7.27.1||
yaḥ | indra | śuṣmaḥ | magha-van | te | asti / śikṣa | sakhi-bhyaḥ | puru-hūta | nr̥-bhyaḥ || tvam | hi | dr̥ḷhā | magha-van | vi-cetāḥ / apa | vr̥dhi | pari-vr̥tam | na | rādhaḥ ||7.27.2||
indraḥ | rājā | jagataḥ | carṣaṇīnām / adhi | kṣami | viṣu-rūpam | yat | asti || tataḥ | dadāti | dāśuṣe | vasūni / codat | rādhaḥ | upa-stutaḥ | cit | arvāk ||7.27.3||
nu | cit | naḥ | indraḥ | magha-vā | sa-hūtī / dānaḥ | vājam | ni | yamate | naḥ | ūtī || anūnā | yasya | dakṣiṇā | pīpāya / vāmam | nr̥-bhyaḥ | abhi-vītā | sakhi-bhyaḥ ||7.27.4||
nu | indra | rāye | varivaḥ | kr̥dhi | naḥ / ā | te | manaḥ | vavr̥tyāma | maghāya || go-mat | aśva-vat | ratha-vat | vyantaḥ / yūyam | pāta | svasti-bhiḥ | sadā | naḥ ||7.27.5||

brahma | naḥ | indra | upa | yāhi | vidvān / arvāñcaḥ | te | harayaḥ | santu | yuktāḥ || viśve | cit | hi | tvā | vi-havanta | martāḥ / asmākam | it | śr̥ṇuhi | viśvam-inva ||7.28.1||
havam | te | indra | mahimā | vi | ānaṭ / brahma | yat | pāsi | śavasin | r̥ṣīṇām || ā | yat | vajram | dadhiṣe | haste | ugra / ghoraḥ | san | kratvā | janiṣṭhāḥ | aṣāḷhaḥ ||7.28.2||
tava | pra-nītī | indra | johuvānān / sam | yat | nr̥̄n | na | rodasī iti | ninetha || mahe | kṣatrāya | śavase | hi | jajñe / atūtujim | cit | tūtujiḥ | aśiśnat ||7.28.3||
ebhiḥ | naḥ | indra | aha-bhiḥ | daśasya / duḥ-mitrāsaḥ | hi | kṣitayaḥ | pavante || prati | yat | caṣṭe | anr̥tam | anenāḥ / ava | dvitā | varuṇaḥ | māyī | naḥ | sāt ||7.28.4||
vocema | it | indram | magha-vānam | enam / mahaḥ | rāyaḥ | rādhasaḥ | yat | dadat | naḥ || yaḥ | arcataḥ | brahma-kr̥tim | aviṣṭhaḥ / yūyam | pāta | svasti-bhiḥ | sadā | naḥ ||7.28.5||

ayam | somaḥ | indra | tubhyam | sunve / ā | tu | pra | yāhi | hari-vaḥ | tat-okāḥ || piba | tu | asya | su-sutasya | cāroḥ / dadaḥ | maghāni | magha-van | iyānaḥ ||7.29.1||
brahman | vīra | brahma-kr̥tim | juṣāṇaḥ / arvācīnaḥ | hari-bhiḥ | yāhi | tūyam || asmin | ūm̐ iti | su | savane | mādayasva / upa | brahmāṇi | śr̥ṇavaḥ | imā | naḥ ||7.29.2||
kā | te | asti | aram-kr̥tiḥ | su-uktaiḥ / kadā | nūnam | te | magha-van | dāśema || viśvāḥ | matīḥ | ā | tatane | tvā-yā / adha | me | indra | śr̥ṇavaḥ | havā | imā ||7.29.3||
uto iti | gha | te | puruṣyāḥ | it | āsan / yeṣām | pūrveṣām | aśr̥ṇoḥ | r̥ṣīṇām || adha | aham | tvā | magha-van | johavīmi / tvam | naḥ | indra | asi | pra-matiḥ | pitā-iva ||7.29.4||
vocema | it | indram | magha-vānam | enam / mahaḥ | rayaḥ | rādhasaḥ | yat | dadat | naḥ || yaḥ | arcataḥ | brahma-kr̥tim | aviṣṭhaḥ / yūyam | pāta | svasti-bhiḥ | sadā | naḥ ||7.29.5||

ā | naḥ | deva | śavasā | yāhi | śuṣmin / bhava | vr̥dhaḥ | indra | rāyaḥ | asya || mahe | nr̥mṇāya | nr̥-pate | su-vajra / mahi | kṣatrāya | pauṁsyāya | śūra ||7.30.1||
havante | ūm̐ iti | tvā | havyam | vi-vāci / tanūṣu | śūrāḥ | sūryasya | sātau || tvam | viśveṣu | senyaḥ | janeṣu / tvam | vr̥trāṇi | randhaya | su-hantu ||7.30.2||
ahā | yat | indra | su-dinā | vi-ucchān / dadhaḥ | yat | ketum | upa-mam | samat-su || ni | agniḥ | sīdat | asuraḥ | na | hotā / huvānaḥ | atra | su-bhagāya | devān ||7.30.3||
vayam | te | te | indra | ye | ca | deva / stavanta | śūra | dadataḥ | maghāni || yaccha | sūri-bhyaḥ | upa-mam | varūtham / su-ābhuvaḥ | jaraṇām | aśnavanta ||7.30.4||
vocema | it | indram | magha-vānam | enam / mahaḥ | rāyaḥ | rādhasaḥ | yat | dadat | naḥ || yaḥ | arcataḥ | brahma-kr̥tim | aviṣṭhaḥ / yūyam | pāta | svasti-bhiḥ | sadā | naḥ ||7.30.5||

pra | vaḥ | indrāya | mādanam / hari-aśvāya | gāyata || sakhāyaḥ | soma-pāvne ||7.31.1||
śaṁsa | it | uktham | su-dānave / uta | dyukṣam | yathā | naraḥ || cakr̥ma | satya-rādhase ||7.31.2||
tvam | naḥ | indra | vāja-yuḥ / tvam | gavyuḥ | śatakrato iti śata-krato || tvam | hiraṇya-yuḥ | vaso iti ||7.31.3||
vayam | indra | tvā-yavaḥ / abhi | pra | nonumaḥ | vr̥ṣan || viddhi | tu | asya | naḥ | vaso iti ||7.31.4||
mā | naḥ | nide | ca | vaktave / aryaḥ | randhīḥ | arāvṇe || tve iti | api | kratuḥ | mama ||7.31.5||
tvam | varma | asi | sa-prathaḥ / puraḥ-yodhaḥ | ca | vr̥tra-han || tvayā | prati | bruve | yujā ||7.31.6||
mahān | uta | asi | yasya | te / anu | svadhāvarī iti svadhā-varī | sahaḥ || mamnāte iti | indra | rodasī iti ||7.31.7||
tam | tvā | marutvatī | pari / bhuvat | vāṇī | sa-yāvarī || nakṣamāṇā | saha | dyu-bhiḥ ||7.31.8||
ūrdhvāsaḥ | tvā | anu | indavaḥ / bhuvan | dasmam | upa | dyavi || sam | te | namanta | kr̥ṣṭayaḥ ||7.31.9||
pra | vaḥ | mahe | mahi-vr̥dhe | bharadhvam / pra-cetase | pra | su-matim | kr̥ṇudhvam || viśaḥ | pūrvīḥ | pra | cara | carṣaṇi-prāḥ ||7.31.10||
uru-vyacase | mahine | su-vr̥ktim / indrāya | brahma | janayanta | viprāḥ || tasya | vratāni | na | minanti | dhīrāḥ ||7.31.11||
indram | vāṇīḥ | anutta-manyum | eva / satrā | rājānam | dadhire | sahadhyai || hari-aśvāya | barhaya | sam | āpīn ||7.31.12||

mo iti | su | tvā | vāghataḥ | cana / āre | asmat | ni | rīraman || ārāttāt | cit | sadha-mādam | naḥ | ā | gahi / iha | vā | san | upa | śrudhi ||7.32.1||
ime | hi | te | brahma-kr̥taḥ | sute | sacā / madhau | na | makṣaḥ | āsate || indre | kāmam | jaritāraḥ | vasu-yavaḥ / rathe | na | pādam | ā | dadhuḥ ||7.32.2||
rāyaḥ-kāmaḥ | vajra-hastam | su-dakṣiṇam / putraḥ | na | pitaram | huve ||7.32.3||
ime | indrāya | sunvire / somāsaḥ | dadhi-āśiraḥ || tān | ā | madāya | vajra-hasta | pītaye / hari-bhyām | yāhi | okaḥ | ā ||7.32.4||
śravat | śrut-karṇaḥ | īyate | vasūnām / nu | cit | naḥ | mardhiṣat | giraḥ || sadyaḥ | cit | yaḥ | sahasrāṇi | śatā | dadat / nakiḥ | ditsantam | ā | minat ||7.32.5||
saḥ | vīraḥ | aprati-skutaḥ / indreṇa | śūśuve | nr̥-bhiḥ || yaḥ | te | gabhīrā | savanāni | vr̥tra-han / sunoti | ā | ca | dhāvati ||7.32.6||
bhava | varūtham | magha-van | maghonām / yat | sam-ajāsi | śardhataḥ || vi | tvā-hatasya | vedanam | bhajemahi / ā | duḥ-naśaḥ | bhara | gayam ||7.32.7||
sunota | soma-pāvne / somam | indrāya | vajriṇe || pacata | paktīḥ | avase | kr̥ṇudhvam | it | pr̥ṇan | it / pr̥ṇate | mayaḥ ||7.32.8||
mā | sredhata | sominaḥ | dakṣata | mahe / kr̥ṇudhvam | rāye | ā-tuje || taraṇiḥ | it | jayati | kṣeti | puṣyati / na | devāsaḥ | kavatnave ||7.32.9||
nakiḥ | su-dāsaḥ | ratham / pari | āsa | na | rīramat || indraḥ | yasya | avitā | yasya | marutaḥ / gamat | saḥ | go-mati | vraje ||7.32.10||
gamat | vājam | vājayan | indra | martyaḥ / yasya | tvam | avitā | bhuvaḥ || asmākam | bodhi | avitā | rathānām / asmākam | śūra | nr̥ṇām ||7.32.11||
ut | it | nu | asya | ricyate / aṁśaḥ | dhanam | na | jigyuṣaḥ || yaḥ | indraḥ | hari-vān | na | dabhanti | tam | ripaḥ / dakṣam | dadhāti | somini ||7.32.12||
mantram | akharvam | su-dhitam | su-peśasam / dadhāta | yajñiyeṣu | ā || pūrvīḥ | cana | pra-sitayaḥ | taranti | tam / yaḥ | indre | karmaṇā | bhuvat ||7.32.13||
kaḥ | tam | indra | tvā-vasum / ā | martyaḥ | dadharṣati || śraddhā | it | te | magha-van | pārye | divi / vājī | vājam | sisāsati ||7.32.14||
maghonaḥ | sma | vr̥tra-hatyeṣu | codaya / ye | dadati | priyā | vasu || tava | pra-nītī | hari-aśva | sūri-bhiḥ / viśvā | tarema | duḥ-itā ||7.32.15||
tava | it | indra | avamam | vasu / tvam | puṣyasi | madhyamam || satrā | viśvasya | paramasya | rājasi / nakiḥ | tvā | goṣu | vr̥ṇvate ||7.32.16||
tvam | viśvasya | dhana-dāḥ | asi | śrutaḥ / ye | īm | bhavanti | ājayaḥ || tava | ayam | viśvaḥ | puru-hūta | pārthivaḥ / avasyuḥ | nāma | bhikṣate ||7.32.17||
yat | indra | yāvataḥ | tvam / etāvat | aham | īśīya || stotāram | it | didhiṣeya | radavaso iti rada-vaso / na | pāpa-tvāya | rāsīya ||7.32.18||
śikṣeyam | it | maha-yate | dive-dive / rāyaḥ | ā | kuhacit-vide || nahi | tvat | anyat | magha-van | naḥ | āpyam / vasyaḥ | asti | pitā | cana ||7.32.19||
taraṇiḥ | it | sisāsati / vājam | puram-dhyā | yujā || ā | vaḥ | indram | puru-hūtam | name | girā / nemim | taṣṭā-iva | su-drvam ||7.32.20||
na | duḥ-stutī | martyaḥ | vindate | vasu / na | sredhantam | rayiḥ | naśat || su-śaktiḥ | it | magha-van | tubhyam | mā-vate / deṣṇam | yat | pārye | divi ||7.32.21||
abhi | tvā | śūra | nonumaḥ / adugdhāḥ-iva | dhenavaḥ || īśānam | asya | jagataḥ | svaḥ-dr̥śam / īśānam | indra | tasthuṣaḥ ||7.32.22||
na | tvā-vān | anyaḥ | divyaḥ | na | pārthivaḥ / na | jātaḥ | na | janiṣyate || aśva-yantaḥ | magha-van | indra | vājinaḥ / gavyantaḥ | tvā | havāmahe ||7.32.23||
abhi | sataḥ | tat | ā | bhara / indra | jyāyaḥ | kanīyasaḥ || puru-vasuḥ | hi | magha-van | sanāt | asi / bhare-bhare | ca | havyaḥ ||7.32.24||
parā | nudasva | magha-van | amitrān / su-vedā | naḥ | vasu | kr̥dhi || asmākam | bodhi | avitā | mahā-dhane / bhava | vr̥dhaḥ | sakhīnām ||7.32.25||
indra | kratum | naḥ | ā | bhara / pitā | putrebhyaḥ | yathā || śikṣa | naḥ | asmin | puru-hūta | yāmani / jīvāḥ | jyotiḥ | aśīmahi ||7.32.26||
mā | naḥ | ajñātāḥ | vr̥janāḥ | duḥ-ādhyaḥ / mā | aśivāsaḥ | ava | kramuḥ || tvayā | vayam | pra-vataḥ | śaśvatīḥ | apaḥ / ati | śūra | tarāmasi ||7.32.27||

śvityañcaḥ | mā | dakṣiṇataḥ-kapardāḥ / dhiyam-jinvāsaḥ | abhi | hi | pra-manduḥ || ut-tiṣṭhan | voce | pari | barhiṣaḥ | nr̥̄n / na | me | dūrāt | avitave | vasiṣṭhāḥ ||7.33.1||
dūrāt | indram | anayan | ā | sutena / tiraḥ | vaiśantam | ati | pāntam | ugram || pāśa-dyumnasya | vāyatasya | somāt / sutāt | indraḥ | avr̥ṇīta | vasiṣṭhān ||7.33.2||
eva | it | nu | kam | sindhum | ebhiḥ | tatāra / eva | it | nu | kam | bhedam | ebhiḥ | jaghāna || eva | it | nu | kam | dāśa-rājñe | su-dāsam / pra | āvat | indraḥ | brahmaṇā | vaḥ | vasiṣṭhāḥ ||7.33.3||
juṣṭī | naraḥ | brahmaṇā | vaḥ | pitr̥̄ṇām / akṣam | avyayam | na | kila | riṣātha || yat | śakvarīṣu | br̥hatā | raveṇa / indre | śuṣmam | adadhāta | vasiṣṭhāḥ ||7.33.4||
ut | dyām-iva | it | tr̥ṣṇa-jaḥ | nāthitāsaḥ / adīdhayuḥ | dāśa-rājñe | vr̥tāsaḥ || vasiṣṭhasya | stuvataḥ | indraḥ | aśrot / urum | tr̥tsu-bhyaḥ | akr̥ṇot | ūm̐ iti | lokam ||7.33.5||
daṇḍāḥ-iva | it | go-ajanāsaḥ | āsan / pari-chinnāḥ | bharatāḥ | arbhakāsaḥ || abhavat | ca | puraḥ-etā | vasiṣṭhaḥ / āt | it | tr̥tsūnām | viśaḥ | aprathanta ||7.33.6||
trayaḥ | kr̥ṇvanti | bhuvaneṣu | retaḥ / tisraḥ | pra-jāḥ | āryāḥ | jyotiḥ-agrāḥ || trayaḥ | gharmāsaḥ | uṣasam | sacante / sarvān | it | tān | anu | viduḥ | vasiṣṭhāḥ ||7.33.7||
sūryasya-iva | vakṣathaḥ | jyotiḥ | eṣām / samudrasya-iva | mahimā | gabhīraḥ || vātasya-iva | pra-javaḥ | na | anyena / stomaḥ | vasiṣṭhāḥ | anu-etave | vaḥ ||7.33.8||
te | it | niṇyam | hr̥dayasya | pra-ketaiḥ / sahasra-valśam | abhi | sam | caranti || yamena | tatam | pari-dhim | vayantaḥ / apsarasaḥ | upa | seduḥ | vasiṣṭhāḥ ||7.33.9||
vi-dyutaḥ | jyotiḥ | pari | sam-jihānam / mitrāvaruṇā | yat | apaśyatām | tvā || tat | te | janma | uta | ekam | vasiṣṭha / agastyaḥ | yat | tvā | viśaḥ | ā-jabhāra ||7.33.10||
uta | asi | maitrāvaruṇaḥ | vasiṣṭha / urvaśyāḥ | brahman | manasaḥ | adhi | jātaḥ || drapsam | skannam | brahmaṇā | daivyena / viśve | devāḥ | puṣkare | tvā | adadanta ||7.33.11||
saḥ | pra-ketaḥ | ubhayasya | pra-vidvān / sahasra-dānaḥ | uta | vā | sa-dānaḥ || yamena | tatam | pari-dhim | vayiṣyan / apsarasaḥ | pari | jajñe | vasiṣṭhaḥ ||7.33.12||
satre | ha | jātau | iṣitā | namaḥ-bhiḥ / kumbhe | retaḥ | sisicatuḥ | samānam || tataḥ | ha | mānaḥ | ut | iyāya | madhyāt / tataḥ | jātam | r̥ṣim | āhuḥ | vasiṣṭham ||7.33.13||
uktha-bhr̥tam | sāma-bhr̥tam | bibharti / grāvāṇam | bibhrat | pra | vadāti | agre || upa | enam | ādhvam | su-manasyamānāḥ / ā | vaḥ | gacchāti | pra-tr̥daḥ | vasiṣṭhaḥ ||7.33.14||

pra | śukrā | etu | devī | manīṣā / asmat | su-taṣṭaḥ | rathaḥ | na | vājī ||7.34.1||
viduḥ | pr̥thivyāḥ | divaḥ | janitram / śr̥ṇvanti | āpaḥ | adha | kṣarantīḥ ||7.34.2||
āpaḥ | cit | asmai | pinvanta | pr̥thvīḥ / vr̥treṣu | śūrāḥ | maṁsante | ugrāḥ ||7.34.3||
ā | dhūḥ-su | asmai | dadhāta | aśvān / indraḥ | na | vajrī | hiraṇya-bāhuḥ ||7.34.4||
abhi | pra | sthāta | aha-iva | yajñam / yātā-iva | patman | tmanā | hinota ||7.34.5||
tmanā | samat-su | hinota | yajñam / dadhāta | ketum | janāya | vīram ||7.34.6||
ut | asya | śuṣmāt | bhānuḥ | na | ārta / bibharti | bhāram | pr̥thivī | na | bhūma ||7.34.7||
hvayāmi | devān | ayātuḥ | agne / sādhan | r̥tena | dhiyam | dadhāmi ||7.34.8||
abhi | vaḥ | devīm | dhiyam | dadhidhvam / pra | vaḥ | deva-trā | vācam | kr̥ṇudhvam ||7.34.9||
ā | caṣṭe | āsām | pāthaḥ | nadīnām / varuṇaḥ | ugraḥ | sahasra-cakṣāḥ ||7.34.10||
rājā | rāṣṭrānām | peśaḥ | nadīnām / anuttam / asmai | kṣatram | viśva-āyu ||7.34.11||
aviṣṭo iti | asmān | viśvāsu | vikṣu / adyum | kr̥ṇota | śaṁsam | ninitsoḥ ||7.34.12||
vi | etu | didyut | dviṣām | aśevā / yuyota | viṣvak | rapaḥ | tanūnām ||7.34.13||
avīt | naḥ | agniḥ | havya-at | namaḥ-bhiḥ / preṣṭhaḥ | asmai | adhāyi | stomaḥ ||7.34.14||
sa-jūḥ | devebhiḥ | apām | napātam / sakhāyam | kr̥dhvam | śivaḥ | naḥ | astu ||7.34.15||
ap-jām | ukthaiḥ | ahim | gr̥ṇīṣe / budhne | nadīnām | rajaḥ-su | sīdan ||7.34.16||
mā | naḥ | ahiḥ | budhnyaḥ | riṣe | dhāt / mā | yajñaḥ | asya | sridhat | r̥ta-yoḥ ||7.34.17||
uta | naḥ | eṣu | nr̥ṣu | śravaḥ | dhuḥ / pra | rāye | yantu | śardhantaḥ | aryaḥ ||7.34.18||
tapanti | śatrum | svaḥ | na | bhūma / mahā-senāsaḥ | amebhiḥ | eṣām ||7.34.19||
ā | yat | naḥ | patnīḥ | gamanti | accha / tvaṣṭā | su-pāṇiḥ | dadhātu | vīrān ||7.34.20||
prati | naḥ | stomam | tvaṣṭā | juṣeta / syāt | asme iti | aramatiḥ | vasu-yuḥ ||7.34.21||
tā | naḥ | rāsan | rāti-sācaḥ | vasūni / ā | rodasī iti | varuṇānī | śr̥ṇotu || varūtrībhiḥ | su-śaraṇaḥ | naḥ | astu / tvaṣṭā | su-datraḥ | vi | dadhātu | rāyaḥ ||7.34.22||
tat | naḥ | rāyaḥ | parvatāḥ | tat | naḥ | āpaḥ / tat | rāti-sācaḥ | oṣadhīḥ | uta | dyauḥ || vanaspati-bhiḥ | pr̥thivī | sa-joṣāḥ / ubhe iti | rodasī iti | pari | pāsataḥ | naḥ ||7.34.23||
anu | tat | urvī iti | rodasī iti | jihātām / anu | dyukṣaḥ | varuṇaḥ | indra-sakhā || anu | viśve | marutaḥ | ye | sahāsaḥ / rāyaḥ | syāma | dharuṇam | dhiyadhyai ||7.34.24||
tat | naḥ | indraḥ | varuṇaḥ | mitraḥ | agniḥ / āpaḥ | oṣadhīḥ | vaninaḥ | juṣanta || śarman | syāma | marutām | upa-sthe / yūyam | pāta | svasti-bhiḥ | sadā | naḥ ||7.34.25||

śam | naḥ | indrāgnī iti | bhavatām | avaḥ-bhiḥ / śam | naḥ | indrāvaruṇā | rāta-havyā || śam | indrāsomā | suvitāya | śam | yoḥ / śam | naḥ | indrāpūṣaṇā | vāja-sātau ||7.35.1||
śam | naḥ | bhagaḥ | śam | ūm̐ iti | naḥ | śaṁsaḥ | astu / śam | naḥ | puram-dhiḥ | śam | ūm̐ iti | santu | rāyaḥ || śam | naḥ | satyasya | su-yamasya | śaṁsaḥ / śam | naḥ | aryamā | puru-jātaḥ | astu ||7.35.2||
śam | naḥ | dhātā | śam | ūm̐ iti | dhartā | naḥ | astu / śam | naḥ | urūcī | bhavatu | svadhābhiḥ || śam | rodasī iti | br̥hatī iti | śam | naḥ | adriḥ / śam | naḥ | devānām | su-havāni | santu ||7.35.3||
śam | naḥ | agniḥ | jyotiḥ-anīkaḥ | astu / śam | naḥ | mitrāvaruṇau | aśvinā | śam || śam | naḥ | su-kr̥tām | su-kr̥tāni | santu / śam | naḥ | iṣiraḥ | abhi | vātu | vātaḥ ||7.35.4||
śam | naḥ | dyāvāpr̥thivī iti | pūrva-hūtau / śam | antarikṣam | dr̥śaye | naḥ | astu || śam | naḥ | oṣadhīḥ | vaninaḥ | bhavantu / śam | naḥ | rajasaḥ | patiḥ | astu | jiṣṇuḥ ||7.35.5||
śam | naḥ | indraḥ | vasu-bhiḥ | devaḥ | astu / śam | ādityebhiḥ | varuṇaḥ | su-śaṁsaḥ || śam | naḥ | rudraḥ | rudrebhiḥ | jalāṣaḥ / śam | naḥ | tvaṣṭā | gnābhiḥ | iha | śr̥ṇotu ||7.35.6||
śam | naḥ | somaḥ | bhavatu | brahma | śam | naḥ / śam | naḥ | grāvāṇaḥ | śam | ūm̐ iti | santu | yajñāḥ || śam | naḥ | svarūṇām | mitayaḥ | bhavantu / śam | naḥ | pra-svaḥ | śam | ūm̐ iti | astu | vediḥ ||7.35.7||
śam | naḥ | sūryaḥ | uru-cakṣāḥ | ut | etu / śam | naḥ | catasraḥ | pra-diśaḥ | bhavantu || śam | naḥ | parvatāḥ | dhruvayaḥ | bhavantu / śam | naḥ | sindhavaḥ | śam | ūm̐ iti | santu | āpaḥ ||7.35.8||
śam | naḥ | aditiḥ | bhavatu | vratebhiḥ / śam | naḥ | bhavantu | marutaḥ | su-arkāḥ || śam | naḥ | viṣṇuḥ | śam | ūm̐ iti | pūṣā | naḥ | astu / śam | naḥ | bhavitram | śam | ūm̐ iti | astu | vāyuḥ ||7.35.9||
śam | naḥ | devaḥ | savitā | trāyamāṇaḥ / śam | naḥ | bhavantu | uṣasaḥ | vi-bhātīḥ || śam | naḥ | parjanyaḥ | bhavatu | pra-jābhyaḥ / śam | naḥ | kṣetrasya | patiḥ | astu | śam-bhuḥ ||7.35.10||
śam | naḥ | devāḥ | viśva-devāḥ | bhavantu / śam | sarasvatī | saha | dhībhiḥ | astu || śam | abhi-sācaḥ | śam | ūm̐ iti | rāti-sācaḥ / śam | naḥ | divyāḥ | pārthivāḥ | śam | naḥ | apyāḥ ||7.35.11||
śam | naḥ | satyasya | patayaḥ | bhavantu / śam | naḥ | arvantaḥ | śam | ūm̐ iti | santu | gāvaḥ || śam | naḥ | r̥bhavaḥ | su-kr̥taḥ | su-hastāḥ / śam | naḥ | bhavantu | pitaraḥ | haveṣu ||7.35.12||
śam | naḥ | ajaḥ | eka-pāt | devaḥ | astu / śam | naḥ | ahiḥ | budhnyaḥ | śam | samudraḥ || śam | naḥ | apām | napāt | peruḥ | astu / śam | naḥ | pr̥śniḥ | bhavatu | deva-gopā ||7.35.13||
ādityāḥ | rudrāḥ | vasavaḥ | juṣanta / idam | brahma | kriyamāṇam | navīyaḥ || śr̥ṇvantu | naḥ | divyāḥ | pārthivāsaḥ / go-jātāḥ | uta | ye | yajñiyāsaḥ ||7.35.14||
ye | devānām | yajñiyāḥ | yajñiyānām / manoḥ | yajatrāḥ | amr̥tāḥ | r̥ta-jñāḥ || te | naḥ | rāsantām | uru-gāyam | adya / yūyam | pāta | svasti-bhiḥ | sadā | naḥ ||7.35.15||

pra | brahma | etu | sadanāt | r̥tasya / vi | raśmi-bhiḥ | sasr̥je | sūryaḥ | gāḥ || vi | sānunā | pr̥thivī | sasre | urvī / pr̥thu | pratīkam | adhi | ā | īdhe | agniḥ ||7.36.1||
imām | vām | mitrāvaruṇā | su-vr̥ktim / iṣam | na | kr̥ṇve | asurā | navīyaḥ || inaḥ | vām | anyaḥ | pada-vīḥ | adabdhaḥ / janam | ca | mitraḥ | yatati | bruvāṇaḥ ||7.36.2||
ā | vātasya | dhrajataḥ | rante | ityāḥ / apīpayanta | dhenavaḥ | na | sūdāḥ || mahaḥ | divaḥ | sadane | jāyamānaḥ / acikradat | vr̥ṣabhaḥ | sasmin | ūdhan ||7.36.3||
girā | yaḥ | etā | yunajat | harī iti | te / indra | priyā | su-rathā | śūra | dhāyū iti || pra | yaḥ | manyum | ririkṣataḥ | mināti / ā | su-kratum | aryamaṇam | vavr̥tyām ||7.36.4||
yajante | asya | sakhyam | vayaḥ | ca / namasvinaḥ | sve | r̥tasya | dhāman || vi | pr̥kṣaḥ | bābadhe | nr̥-bhiḥ | stavānaḥ / idam | namaḥ | rudrāya | preṣṭham ||7.36.5||
ā | yat | sākam | yaśasaḥ | vāvaśānāḥ / sarasvatī | saptathī | sindhu-mātā || yāḥ | susvayanta | su-dughāḥ | su-dhārāḥ / abhi | svena | payasā | pīpyānāḥ ||7.36.6||
uta | tye | naḥ | marutaḥ | mandasānāḥ / dhiyam | tokam | ca | vājinaḥ | avantu || mā | naḥ | pari | khyat | akṣarā | carantī / avīvr̥dhan | yujyam | te | rayim | naḥ ||7.36.7||
pra | vaḥ | mahīm | aramatim | kr̥ṇudhvam / pra | pūṣaṇam | vidathyam | na | vīram || bhagam | dhiyaḥ | avitāram | naḥ | asyāḥ / śātau | vājam | rāti-sācam | puram-dhim ||7.36.8||
accha | ayam | vaḥ | marutaḥ | ślokaḥ | etu / accha | viṣṇum | nisikta-pām | avaḥ-bhiḥ || uta | pra-jāyai | gr̥ṇate | vayaḥ | dhuḥ / yūyam | pāta | svasti-bhiḥ | sadā | naḥ ||7.36.9||

ā | vaḥ | vāhiṣṭhaḥ | vahatu | stavadhyai / rathaḥ | vājāḥ | r̥bhukṣaṇaḥ | amr̥ktaḥ || abhi | tri-pr̥ṣṭhaiḥ | savaneṣu | somaiḥ / made | su-śiprāḥ | maha-bhiḥ | pr̥ṇadhvam ||7.37.1||
yūyam | ha | ratnam | maghavat-su | dhattha / svaḥ-dr̥śaḥ | r̥bhukṣaṇaḥ | amr̥ktam || sam | yajñeṣu | svadhā-vantaḥ | pibadhvam / vi | naḥ | rādhāṁsi | mati-bhiḥ | dayadhvam ||7.37.2||
uvocitha | hi | magha-van | deṣṇam / mahaḥ | arbhasya | vasunaḥ | vi-bhāge || ubhā | te | pūrṇā | vasunā | gabhastī iti / na | sūnr̥tā | ni | yamate | vasavyā ||7.37.3||
tvam | indra | sva-yaśāḥ | r̥bhukṣāḥ / vājaḥ | na | sādhuḥ | astam | eṣi | r̥kvā || vayam | nu | te | dāśvāṁsaḥ | syāma / brahma | kr̥ṇvantaḥ | hari-vaḥ | vasiṣṭhāḥ ||7.37.4||
sanitā | asi | pra-vataḥ | dāśuṣe | cit / yābhiḥ | viveṣaḥ | hari-aśva | dhībhiḥ || vavanma | nu | te | yujyābhiḥ | ūtī / kadā | naḥ | indra | rāyaḥ | ā | daśasyeḥ ||7.37.5||
vāsayasi-iva | vedhasaḥ | tvam | naḥ / kadā | naḥ | indra | vacasaḥ | bubodhaḥ || astam | tātyā | dhiyā | rayim | su-vīram / pr̥kṣaḥ | naḥ | arvā | ni | uhīta | vājī ||7.37.6||
abhi | yam | devī | niḥ-r̥tiḥ | cit | īśe / nakṣante | indram | śaradaḥ | su-pr̥kṣaḥ || upa | tri-bandhuḥ | jarat-aṣṭim / eti | asva-veśam | yam | kr̥ṇavanta | martāḥ ||7.37.7||
ā | naḥ | rādhāṁsi | savitariti | stavadhyai / ā | rāyaḥ | yantu | parvatasya | rātau || sadā | naḥ | divyaḥ | pāyuḥ | sisaktu / yūyam | pāta | svasti-bhiḥ | sadā | naḥ ||7.37.8||

ut | ūm̐ iti | syaḥ | devaḥ | savitā | yayāma / hiraṇyayīm | amatim | yām | aśiśret || nūnam | bhagaḥ | havyaḥ | mānuṣebhiḥ / vi | yaḥ | ratnā | puru-vasuḥ | dadhāti ||7.38.1||
ut | ūm̐ iti | tiṣṭha | savitariti | śrudhi | asya / hiraṇya-pāṇe | pra-bhr̥tau | r̥tasya || vi | urvīm | pr̥thvīm | amatim | sr̥jānaḥ / ā | nr̥-bhyaḥ | marta-bhojanam | suvānaḥ ||7.38.2||
api | stutaḥ | savitā | devaḥ | astu / yam | ā | cit | viśve | vasavaḥ | gr̥ṇanti || saḥ | naḥ | stomān | namasyaḥ | canaḥ | dhāt / viśvebhiḥ | pātu | pāyu-bhiḥ | ni | sūrīn ||7.38.3||
abhi | yam | devī | aditiḥ | gr̥ṇāti / savam | devasya | savituḥ | juṣāṇā || abhi | sam-rājaḥ | varuṇaḥ | gr̥ṇanti / abhi | mitrāsaḥ | aryamā | sa-joṣāḥ ||7.38.4||
abhi | ye | mithaḥ | vanuṣaḥ | sapante / rātim | divaḥ | rāti-sācaḥ | pr̥thivyāḥ || ahiḥ | budhnyaḥ | uta | naḥ | śr̥ṇotu / varūtrī | ekadhenu-bhiḥ | ni | pātu ||7.38.5||
anu | tat | naḥ | jāḥpatiḥ | maṁsīṣṭa / ratnam | devasya | savituḥ | iyānaḥ || bhagam | ugraḥ | avase | johavīti / bhagam | anugraḥ | adha | yāti | ratnam ||7.38.6||
śam | naḥ | bhavantu | vājinaḥ | haveṣu / deva-tātā | mita-dravaḥ | su-arkāḥ || jambhayantaḥ | ahim | vr̥kam | rakṣāṁsi / sanemi | asmat | yuyavan | amīvāḥ ||7.38.7||
vāje-vāje | avata | vājinaḥ | naḥ / dhaneṣu | viprāḥ | amr̥tāḥ | r̥ta-jñāḥ || asya | madhvaḥ | pibata | mādayadhvam / tr̥ptāḥ | yāta | pathi-bhiḥ | deva-yānaiḥ ||7.38.8||

ūrdhvaḥ | agniḥ | su-matim | vasvaḥ | aśret / pratīcī | jūrṇiḥ | deva-tātim | eti || bhejāte iti | adrī iti | rathyā-iva | panthām / r̥tam | hotā | naḥ | iṣitaḥ | yajāti ||7.39.1||
pra | vavr̥je | su-prayāḥ | barhiḥ | eṣām / ā | viśpatī iveti viśpatī-iva | bīriṭe | iyāte iti || viśām | aktoḥ | uṣasaḥ | pūrva-hūtau / vāyuḥ | pūṣā | svastaye | niyutvān ||7.39.2||
jmayāḥ | atra | vasavaḥ | ranta | devāḥ / urau | antarikṣe | marjayanta | śubhrāḥ || arvāk | pathaḥ | uru-jrayaḥ | kr̥ṇudhvam / śrota | dūtasya | jagmuṣaḥ | naḥ | asya ||7.39.3||
te | hi | yajñeṣu | yajñiyāsaḥ | ūmāḥ / sadha-stham | viśve | abhi | santi | devāḥ || tān | adhvare | uśataḥ | yakṣi | agne / śruṣṭī | bhagam | nāsatyā | puram-dhim ||7.39.4||
ā | agne | giraḥ | divaḥ | ā | pr̥thivyāḥ / mitram | vaha | varuṇam | indram | agnim || ā | aryamaṇam | aditim | viṣṇum | eṣām / sarasvatī | marutaḥ | mādayantām ||7.39.5||
rare | havyam | mati-bhiḥ | yajñiyānām / nakṣat | kāmam | martyānām | asinvan || dhāta | rayim | avi-dasyam | sadā-sām / sakṣīmahi | yujyebhiḥ | nu | devaiḥ ||7.39.6||
nu | rodasī iti | abhistute ityabhi-stute | vasiṣṭhaiḥ / r̥ta-vānaḥ | varuṇaḥ | mitraḥ | agniḥ || yacchantu | candrāḥ | upa-mam | naḥ | arkam / yūyam | pāta | svasti-bhiḥ | sadā | naḥ ||7.39.7||

o iti | śruṣṭiḥ | vidathyā | sam | etu / prati | stomam | dadhīmahi | turāṇām || yat | adya | devaḥ | savitā | suvāti / syāma | asya | ratninaḥ | vi-bhāge ||7.40.1||
mitraḥ | tat | naḥ | varuṇaḥ | rodasī iti | ca / dyu-bhaktam | indraḥ | aryamā | dadātu || dideṣṭu | devī | aditiḥ | rekṇaḥ / vāyuḥ | ca | yat | niyuvaite iti ni-yuvaite | bhagaḥ | ca ||7.40.2||
saḥ | it | ugraḥ | astu | marutaḥ | saḥ | śuṣmī / yam | martyam | pr̥ṣat-aśvāḥ | avātha || uta | īm | agniḥ | sarasvatī | junanti / na | tasya | rāyaḥ | pari-etā | asti ||7.40.3||
ayam | hi | netā | varuṇaḥ | r̥tasya / mitraḥ | rājānaḥ | aryamā | apaḥ | dhuriti dhuḥ || su-havā | devī | aditiḥ | anarvā / te | naḥ | aṁhaḥ | ati | parṣan | ariṣṭān ||7.40.4||
asya | devasya | mīḷhuṣaḥ | vayāḥ / viṣṇoḥ | eṣasya | pra-bhr̥the | haviḥ-bhiḥ || vide | hi | rudraḥ | rudriyam | mahi-tvam / yāsiṣṭam | vartiḥ | aśvinau | irā-vat ||7.40.5||
mā | atra | pūṣan | āghr̥ṇe | irasyaḥ / varūtrī | yat | rāti-sācaḥ | ca | rāsan || mayaḥ-bhuvaḥ | naḥ | arvantaḥ | ni | pāntu / vr̥ṣṭim | pari-jmā | vātaḥ | dadātu ||7.40.6||
nu | rodasī iti | abhistute ityabhi-stute | vasiṣṭhaiḥ / r̥ta-vānaḥ | varuṇaḥ | mitraḥ | agniḥ || yacchantu | candrāḥ | upa-mam | naḥ | arkam / yūyam | pāta | svasti-bhiḥ | sadā | naḥ ||7.40.7||

prātaḥ | agnim | prātaḥ | indram | havāmahe / prātaḥ | mitrāvaruṇā | prātaḥ | aśvinā || prātaḥ | bhagam | pūṣaṇam | brahmaṇaḥ | patim / prātariti | somam | uta | rudram | huvema ||7.41.1||
prātaḥ-jitam | bhagam | ugram | huvema / vayam | putram | aditeḥ | yaḥ | vi-dhartā || ādhraḥ | cit | yam | manyamānaḥ | turaḥ | cit / rājā | cit | yam | bhagam | bhakṣi | iti | āha ||7.41.2||
bhaga | pranetariti pra-netaḥ | bhaga | satya-rādhaḥ / bhaga | imām | dhiyam | ut | ava | dadat | naḥ || bhaga | pra | naḥ | janaya | gobhiḥ | aśvaiḥ / bhaga | pra | nr̥-bhiḥ | nr̥-vantaḥ | syāma ||7.41.3||
uta | idānīm | bhaga-vantaḥ | syāma / uta | pra-pitve | uta | madhye | ahnām || uta | ut-itā | magha-van | sūryasya / vayam | devānām | su-matau | syāma ||7.41.4||
bhagaḥ | eva | bhaga-vān | astu | devāḥ / tena | vayam | bhaga-vantaḥ | syāma || tam | tvā | bhaga | sarvaḥ | it | johavīti / saḥ | naḥ | bhaga | puraḥ-etā | bhava | iha ||7.41.5||
sam | adhvarāya | uṣasaḥ | namanta / dadhikrāvā-iva | śucaye | padāya || arvācīnam | vasu-vidam | bhagam | naḥ / ratham-iva | aśvāḥ | vājinaḥ | ā | vahantu ||7.41.6||
aśva-vatīḥ | go-matīḥ | naḥ | uṣasaḥ / vīra-vatīḥ | sadam | ucchantu | bhadrāḥ || ghr̥tam | duhānāḥ | viśvataḥ | pra-pītāḥ / yūyam | pāta | svasti-bhiḥ | sadā | naḥ ||7.41.7||

pra | brahmāṇaḥ | aṅgirasaḥ | nakṣanta / pra | krandanuḥ | nabhanyasya | vetu || pra | dhenavaḥ | uda-prutaḥ | navanta / yujyātām | adrī iti | adhvarasya | peśaḥ ||7.42.1||
su-gaḥ | te | agne | sana-vittaḥ | adhvā / yukṣva | sute | haritaḥ | rohitaḥ | ca || ye | vā | sadman | aruṣāḥ | vīra-vāhaḥ / huve | devānām | janimāni | sattaḥ ||7.42.2||
sam | ūm̐ iti | vaḥ | yajñam | mahayan | namaḥ-bhiḥ / pra | hotā | mandraḥ | ririce | upāke || yajasva | su | puru-anīka | devān / ā | yajñiyām | aramatim | vavr̥tyāḥ ||7.42.3||
yadā | vīrasya | revataḥ | duroṇe / syona-śīḥ | atithiḥ | ā-ciketat || su-prītaḥ | agniḥ | su-dhitaḥ | dame | ā / saḥ | viśe | dāti | vāryam | iyatyai ||7.42.4||
imam | naḥ | agne | adhvaram | juṣasva / marut-su | indre | yaśasam | kr̥dhi | naḥ || ā | naktā | barhiḥ | sadatām | uṣasā / uśantā | mitrāvaruṇā | yaja | iha ||7.42.5||
eva | agnim | sahasyam | vasiṣṭhaḥ / rāyaḥ-kāmaḥ | viśva-psnyasya | staut || iṣam | rayim | paprathat | vājam | asme iti / yūyam | pāta | svasti-bhiḥ | sadā | naḥ ||7.42.6||

pra | vaḥ | yajñeṣu | deva-yantaḥ | arcan / dyāvā | namaḥ-bhiḥ | pr̥thivī iti | iṣadhyai || yeṣām | brahmāṇi | asamāni | viprāḥ / viṣvak | vi-yanti | vaninaḥ | na | śākhāḥ ||7.43.1||
pra | yajñaḥ | etu | hetvaḥ | na | saptiḥ / ut | yacchadhvam | sa-manasaḥ | ghr̥tācīḥ || str̥ṇīta | barhiḥ | adhvarāya | sādhu / ūrdhvā | śocīṁṣi | deva-yūni | asthuḥ ||7.43.2||
ā | putrāsaḥ | na | mātaram | vi-bhr̥trāḥ / sānau | devāsaḥ | barhiṣaḥ | sadantu || ā | viśvācī | vidathyām | anaktu / agne | mā | naḥ | deva-tātā | mr̥dhaḥ | kariti kaḥ ||7.43.3||
te | sīṣapanta | joṣam | ā | yajatrāḥ / r̥tasya | dhārāḥ | su-dughāḥ | duhānāḥ || jyeṣṭham | vaḥ | adya | mahaḥ | ā | vasūnām / ā | gantana | sa-manasaḥ | yati | stha ||7.43.4||
eva | naḥ | agne | vikṣu | ā | daśasya / tvayā | vayam | sahasā-van | āskrāḥ || rāyā | yujā | sadha-mādaḥ | ariṣṭāḥ / yūyam | pāta | svasti-bhiḥ | sadā | naḥ ||7.43.5||

dadhi-krām | vaḥ | prathamam | aśvinā | uṣasam / agnim | sam-iddham | bhagam | ūtaye | huve || indram | viṣṇum | pūṣaṇam | brahmaṇaḥ | patim / ādityān | dyāvāpr̥thivī iti | apaḥ | sva1riti svaḥ ||7.44.1||
dadhi-krām | ūm̐ iti | namasā | bodhayantaḥ / ut-īrāṇāḥ | yajñam | upa-prayantaḥ || iḷām | devīm | barhiṣi | sādayantaḥ / aśvinā | viprā | su-havā | huvema ||7.44.2||
dadhi-krāvāṇam | bubudhānaḥ | agnim / upa | bruve | uṣasam | sūryam | gām || bradhnam | mam̐ścatoḥ | varuṇasya | babhrum / te | viśvā | asmat | duḥ-itā | yavayantu ||7.44.3||
dadhi-krāvā | prathamaḥ | vājī | arvā / agre | rathānām | bhavati | pra-jānan || sam-vidānaḥ | uṣasā | sūryeṇa / ādityebhiḥ | vasu-bhiḥ | aṅgiraḥ-bhiḥ ||7.44.4||
ā | naḥ | dadhi-krāḥ | pathyām | anaktu / r̥tasya | panthām | anu-etavai | ūm̐ iti || śr̥ṇotu | naḥ | daivyam | śardhaḥ | agniḥ / śr̥ṇvantu | viśve | mahiṣāḥ | amūrāḥ ||7.44.5||

ā | devaḥ | yātu | savitā | su-ratnaḥ / antarikṣa-prāḥ | vahamānaḥ | aśvaiḥ || haste | dadhānaḥ | naryā | purūṇi / ni-veśayan | ca | pra-suvan | ca | bhūma ||7.45.1||
ut | asya | bāhū iti | śithirā | br̥hantā / hiraṇyayā | divaḥ | antān | anaṣṭām || nūnam | saḥ | asya | mahimā | paniṣṭa / sūraḥ | cit | asmai | anu | dāt | apasyām ||7.45.2||
saḥ | gha | naḥ | devaḥ | savitā | saha-vā / ā | sāviṣat | vasu-patiḥ | vasūni || vi-śrayamāṇaḥ | amatim | urūcīm / marta-bhojanam | adha | rāsate | naḥ ||7.45.3||
imāḥ | giraḥ | savitāram | su-jihvam / pūrṇa-gabhastim | īḷate | su-pāṇim || citram | vayaḥ | br̥hat | asme iti | dadhātu / yūyam | pāta | svasti-bhiḥ | sadā | naḥ ||7.45.4||

imāḥ | rudrāya | sthira-dhanvane | giraḥ / kṣipra-iṣave | devāya | svadhā-vne || aṣāḷhāya | sahamānāya | vedhase / tigma-āyudhāya | bharata | śr̥ṇotu | naḥ ||7.46.1||
saḥ | hi | kṣayeṇa | kṣamyasya | janmanaḥ / sām-rājyena | divyasya | cetati || avan | avantīḥ | upa | naḥ | duraḥ | cara / anamīvaḥ | rudra | jāsu | naḥ | bhava ||7.46.2||
yā | te | didyut | ava-sr̥ṣṭā | divaḥ | pari / kṣmayā | carati | pari | sā | vr̥ṇaktu | naḥ || sahasram | te | su-apivāta | bheṣajā / mā | naḥ | tokeṣu | tanayeṣu | ririṣaḥ ||7.46.3||
mā | naḥ | vadhīḥ | rudra | mā | parā | dāḥ / mā | te | bhūma | pra-sitau | hīḷitasya || ā | naḥ | bhaja | barhiṣi | jīva-śaṁse / yūyam | pāta | svasti-bhiḥ | sadā | naḥ ||7.46.4||

āpaḥ | yam | vaḥ | prathamam | dava-yantaḥ / indra-pānam | ūrmim | akr̥ṇvata | iḷaḥ || tam | vaḥ | vayam | śucim | aripram | adya / ghr̥ta-pruṣam | madhu-mantam | vanema ||7.47.1||
tam | ūrmim | āpaḥ | madhumat-tamam | vaḥ / apām | napāt | avatu | āśu-hemā || yasmin | indraḥ | vasu-bhiḥ | mādayāte / tam | aśyāma | deva-yantaḥ | vaḥ | adya ||7.47.2||
śata-pavitrāḥ | svadhayā | madantīḥ / devīḥ | devānām | api | yanti | pāthaḥ || tāḥ | indrasya | na | minanti | vratāni / sindhu-bhyaḥ | havyam | ghr̥ta-vat | juhota ||7.47.3||
yāḥ | sūryaḥ | raśmi-bhiḥ | ā-tatāna / yābhyaḥ | indraḥ | aradat | gātum | ūrmim || te | sindhavaḥ | varivaḥ | dhātana | naḥ / yūyam | pāta | svasti-bhiḥ | sadā | naḥ ||7.47.4||

r̥bhukṣaṇaḥ | vājāḥ | mādayadhvam / asme iti | naraḥ | magha-vānaḥ | sutasya || ā | vaḥ | arvācaḥ | kratavaḥ | na | yātām / vi-bhvaḥ | ratham | naryam | vartayantu ||7.48.1||
r̥bhuḥ | r̥bhu-bhiḥ | abhi | vaḥ | syāma / vi-bhvaḥ | vibhu-bhiḥ | śavasā | śavāṁsi || vājaḥ | asmān | avatu | vāja-sātau / indreṇa | yujā | taruṣema | vr̥tram ||7.48.2||
te | cit | hi | pūrvīḥ | abhi | santi | śāsā / viśvān | aryaḥ | upara-tāti | vanvan || indraḥ | vi-bhvā | r̥bhukṣāḥ | vājaḥ | aryaḥ / śatroḥ | mithatyā | kr̥ṇavan | vi | nr̥mṇam ||7.48.3||
nu | devāsaḥ | varivaḥ | kartana | naḥ / bhūta | naḥ | viśve | avase | sa-joṣāḥ || sam | asme iti | iṣam | vasavaḥ | dadīran / yūyam | pāta | svasti-bhiḥ | sadā | naḥ ||7.48.4||

samudra-jyeṣṭhāḥ | salilasya | madhyāt / punānāḥ | yanti | ani-viśamānāḥ || indraḥ | yāḥ | vajrī | vr̥ṣabhaḥ | rarāda / tāḥ | āpaḥ | devīḥ | iha | mām | avantu ||7.49.1||
yāḥ | āpaḥ | divyāḥ | uta | vā | sravanti / khanitrimāḥ | uta | vā | yāḥ | svayam-jāḥ || samudra-arthāḥ | yāḥ | śucayaḥ | pāvakāḥ / tāḥ | āpaḥ | devīḥ | iha | mām | avantu ||7.49.2||
yāsām | rājā | varuṇaḥ | yāti | madhye / satyānr̥te iti | ava-paśyan | janānām || madhu-ścutaḥ | śucayaḥ | yāḥ | pāvakāḥ / tāḥ | āpaḥ | devīḥ | iha | mām | avantu ||7.49.3||
yāsu | rājā | varuṇaḥ | yāsu | somaḥ / viśve | devāḥ | yāsu | ūrjam | madanti || vaiśvānaraḥ | yāsu | agniḥ | pra-viṣṭaḥ / tāḥ | āpaḥ | devīḥ | iha | mām | avantu ||7.49.4||

ā | mām | mitrāvaruṇā | iha | rakṣatam / kulāyayat | vi-śvayat | mā | naḥ | ā | gan || ajakā-vam | duḥ-dr̥śīkam | tiraḥ | dadhe / mā | mām | padyena | rapasā | vidat | tsaruḥ ||7.50.1||
yat | vi-jāman | paruṣi | vandanam | bhuvat / aṣṭhīvantau | pari | kulphau | ca | dehat || agniḥ | tat | śocan | apa | bādhatām | itaḥ / mā | mām | padyena | rapasā | vidat | tsaruḥ ||7.50.2||
yat | śalmalau | bhavati | yat | nadīṣu / yat | oṣadhībhyaḥ | pari | jāyate | viṣam || viśve | devāḥ | niḥ | itaḥ | tat | suvantu / mā | mām | padyena | rapasā | vidat | tsaruḥ ||7.50.3||
yāḥ | pra-vataḥ | ni-vataḥ | ut-vataḥ / udan-vatīḥ | anudakāḥ | ca | yāḥ || tāḥ | asmabhyam | payasā | pinvamānāḥ / śivāḥ | devīḥ | aśipadāḥ | bhavantu / sarvāḥ | nadyaḥ | aśimidāḥ | bhavantu ||7.50.4||

ādityānām | avasā | nūtanena / sakṣīmahi | śarmaṇā | śam-tamena || anāgāḥ-tve | aditi-tve | turāsaḥ / imam | yajñam | dadhatu | śroṣamāṇāḥ ||7.51.1||
ādityāsaḥ | aditiḥ | mādayantām / mitraḥ | aryamā | varuṇaḥ | rajiṣṭhāḥ || asmākam | santu | bhuvanasya | gopāḥ / pibantu | somam | avase | naḥ | adya ||7.51.2||
ādityāḥ | viśve | marutaḥ | ca | viśve / devāḥ | ca | viśve | r̥bhavaḥ | ca | viśve || indraḥ | agniḥ | aśvinā | tustuvānāḥ / yūyam | pāta | svasti-bhiḥ | sadā | naḥ ||7.51.3||

ādityāsaḥ | aditayaḥ | syāma / pūḥ | deva-trā | vasavaḥ | martya-trā || sanema | mitrāvaruṇā | sanantaḥ / bhavema | dyāvāpr̥thivī iti | bhavantaḥ ||7.52.1||
mitraḥ | tat | naḥ | varuṇaḥ | mamahanta / śarma | tokāya | tanayāya | gopāḥ || mā | vaḥ | bhujema | anya-jātam | enaḥ / mā | tat | karma | vasavaḥ | yat | cayadhve ||7.52.2||
turaṇyavaḥ | aṅgirasaḥ | nakṣanta / ratnam | devasya | savituḥ | iyānāḥ || pitā | ca | tat | naḥ | mahān | yajatraḥ | viśve | devāḥ | sa-manasaḥ | juṣanta ||7.52.3||

pra | dyāvā | yajñaiḥ | pr̥thivī iti | namaḥ-bhiḥ / sa-bādhaḥ | īḷe | br̥hatī iti | yajatre iti || te iti | cit | hi | pūrve | kavayaḥ | gr̥ṇantaḥ / puraḥ | mahī iti | dadhire | devaputre iti deva-putre ||7.53.1||
pra | pūrvaje iti pūrva-je | pitarā | navyasībhiḥ / gīḥ-bhiḥ | kr̥ṇudhvam | sadane iti | r̥tasya || ā | naḥ | dyāvāpr̥thivī iti | daivyena / janena | yātam | mahi | vām | varūtham ||7.53.2||
uto iti | hi | vām | ratna-dheyāni | santi / purūṇi | dyāvāpr̥thivī iti | su-dāse || asme iti | dhattam | yat | asat | askr̥dhoyu / yūyam | pāta | svasti-bhiḥ | sadā | naḥ ||7.53.3||

vāstoḥ | pate | prati | jānīhi | asmān / su-āveśaḥ | anamīvaḥ | bhava | naḥ || yat | tvā | īmahe | prati | tat | naḥ | juṣasva / śam | naḥ | bhava | dvi-pade | śam | catuḥ-pade ||7.54.1||
vāstoḥ | pate | pra-taraṇaḥ | naḥ | edhi / gaya-sphānaḥ | gobhiḥ | aśvebhiḥ | indo iti || ajarāsaḥ | te | sakhye | syāma / pitā-iva | putrān | prati | naḥ | juṣasva ||7.54.2||
vāstoḥ | pate | śagmayā | sam-sadā | te / sakṣīmahi | raṇvayā | gātu-matyā || pāhi | kṣeme | uta | yoge | varam | naḥ / yūyam | pāta | svasti-bhiḥ | sadā | naḥ ||7.54.3||

amīva-hā | vāstoḥ | pate / viśvā | rūpāṇi | ā-viśan || sakhā | su-śevaḥ | edhi | naḥ ||7.55.1||
yat | arjuna | sārameya / dataḥ | piśaṅga | yacchase || vi-iva | bhrājante | r̥ṣṭayaḥ / upa | srakveṣu | bapsataḥ | ni | su | svapa ||7.55.2||
stenam | rāya | sārameya / taskaram | vā | punaḥ-sara || stotr̥̄n | indrasya | rāyasi / kim | asmān | ducchuna-yase | ni | su | svapa ||7.55.3||
tvam | sūkarasya | dardr̥hi / tava | dardartu | sūkaraḥ || stotr̥̄n | indrasya | rāyasi / kim | asmān | ducchuna-yase | ni | su | svapa ||7.55.4||
sastu | mātā | sastu | pitā / sastu | śvā | sastu | viśpatiḥ || sasantu | sarve | jñātayaḥ / sastu | ayam | abhitaḥ | janaḥ ||7.55.5||
yaḥ | āste | yaḥ | ca | carati / yaḥ | ca | paśyati | naḥ | janaḥ || teṣām | sam | hanmaḥ | akṣāṇi / yathā | idam | harmyam | tathā ||7.55.6||
sahasra-śr̥ṅgaḥ | vr̥ṣabhaḥ / yaḥ | samudrāt | ut-ācarat || tena | sahasyena | vayam / ni | janān | svāpayāmasi ||7.55.7||
proṣṭhe-śayāḥ | vahye-śayāḥ / nārīḥ | yāḥ | talpa-śīvarīḥ || striyaḥ | yāḥ | puṇya-gandhāḥ / tāḥ | sarvāḥ | svāpayāmasi ||7.55.8||

ke | īm | vi-aktāḥ | naraḥ | sa-nīḷāḥ / rudrasya | maryāḥ | adha | su-aśvāḥ ||7.56.1||
nakiḥ | hi | eṣām | janūṁṣi | vede / te | aṅga | vidre | mithaḥ | janitram ||7.56.2||
abhi | sva-pūbhiḥ | mithaḥ | vapanta / vāta-svanasaḥ | śyenāḥ | aspr̥dhran ||7.56.3||
etāni | dhīraḥ | niṇyā | ciketa / pr̥śniḥ | yat | ūdhaḥ | mahī | jabhāra ||7.56.4||
sā | viṭ | su-vīrā | marut-bhiḥ | astu / sanāt | sahantī | puṣyantī | nr̥mṇam ||7.56.5||
yāmam | yeṣṭhāḥ | śubhā | śobhiṣṭhāḥ / śriyā | sam-miślāḥ | ojaḥ-bhiḥ | ugrāḥ ||7.56.6||
ugram | vaḥ | ojaḥ | sthirā | śavāṁsi / adha | marut-bhiḥ | gaṇaḥ | tuviṣmān ||7.56.7||
śubhraḥ | vaḥ | śuṣmaḥ | krudhmī | manāṁsi / dhuniḥ | muniḥ-iva | śardhasya | dhr̥ṣṇoḥ ||7.56.8||
sanemi | asmat | yuyota | didyum / mā | vaḥ | duḥ-matiḥ | iha | praṇak | naḥ ||7.56.9||
priyā | vaḥ | nāma | huve | turāṇām / ā | yat | tr̥pat | marutaḥ | vāvaśānāḥ ||7.56.10||
su-āyudhāsaḥ | iṣmiṇaḥ | su-niṣkāḥ / uta | svayam | tanvaḥ | śumbhamānāḥ ||7.56.11||
śucī | vaḥ | havyā | marutaḥ | śucīnām / śucim | hinomi | adhvaram | śuci-bhyaḥ || r̥tena | satyam | r̥ta-sāpaḥ | āyan / śuci-janmānaḥ | śucayaḥ | pāvakāḥ ||7.56.12||
aṁseṣu | ā | marutaḥ | khādayaḥ | vaḥ / vakṣaḥ-su | rukmāḥ | upa-śiśriyāṇāḥ || vi | vi-dyutaḥ | na | vr̥ṣṭi-bhiḥ | rucānāḥ / anu | svadhām | āyudhaiḥ | yacchamānāḥ ||7.56.13||
pra | budhnyā | vaḥ | īrate | mahāṁsi / pra | nāmāni | pra-yajyavaḥ | tiradhvam || sahasriyam | damyam | bhāgam | etam / gr̥ha-medhīyam | marutaḥ | juṣadhvam ||7.56.14||
yadi | stutasya | marutaḥ | adhi-itha / itthā | viprasya | vājinaḥ | havīman || makṣu | rāyaḥ | su-vīryasya | dāta / nu | cit | yam | anyaḥ | ā-dabhat | arāvā ||7.56.15||
atyāsaḥ | na | ye | marutaḥ | su-añcaḥ / yakṣa-dr̥śaḥ | na | śubhayanta | maryāḥ || te | harmye-sthāḥ | śiśavaḥ | na | śubhrāḥ / vatsāsaḥ | na | pra-kīḷinaḥ | payaḥ-dhāḥ ||7.56.16||
daśasyantaḥ | naḥ | marutaḥ | mr̥ḷantu / varivasyantaḥ | rodasī iti | sumeke iti su-meke || āre | go-hā | nr̥-hā | vadhaḥ | vaḥ | astu / sumrebhiḥ | asme iti | vasavaḥ | namadhvam ||7.56.17||
ā | vaḥ | hotā | johavīti | sattaḥ / satrācīm | rātim | marutaḥ | gr̥ṇānaḥ || yaḥ | īvataḥ | vr̥ṣaṇaḥ | asti | gopāḥ / saḥ | advayāvī | havate | vaḥ | ukthaiḥ ||7.56.18||
ime | turam | marutaḥ | ramayanti / ime | sahaḥ | sahasaḥ | ā | namanti || ime | śaṁsam | vanuṣyataḥ | ni | pānti / guru | dveṣaḥ | araruṣe | dadhanti ||7.56.19||
ime | radhram | cit | marutaḥ | junanti / bhr̥mim | cit | yathā | vasavaḥ | juṣanta || apa | bādhadhvam | vr̥ṣaṇaḥ | tamāṁsi / dhatta | viśvam | tanayam | tokam | asme iti ||7.56.20||
mā | vaḥ | dātrāt | marutaḥ | niḥ | arāma / mā | paścāt | dadhma | rathyaḥ | vi-bhāge || ā | naḥ | spārhe | bhajatana | vasavye / yat | īm | su-jātam | vr̥ṣaṇaḥ | vaḥ | asti ||7.56.21||
sam | yat | hananta | manyu-bhiḥ | janāsaḥ / śūrāḥ | yahvīṣu | oṣadhīṣu | vikṣu || adha | sma | naḥ | marutaḥ | rudriyāsaḥ / trātāraḥ | bhūta | pr̥tanāsu | aryaḥ ||7.56.22||
bhūri | cakra | marutaḥ | pitryāṇi / ukthāni | yā | vaḥ | śasyante | purā | cit || marut-bhiḥ | ugraḥ | pr̥tanāsu | sāḷhā / marut-bhiḥ | it | sanitā | vājam | arvā ||7.56.23||
asme iti | vīraḥ | marutaḥ | śuṣmī | astu / janānām | yaḥ | asuraḥ | vi-dhartā || apaḥ | yena | su-kṣitaye | tarema / adha | svam | okaḥ | abhi | vaḥ | syāma ||7.56.24||
tat | naḥ | indraḥ | varuṇaḥ | mitraḥ | agniḥ / āpaḥ | oṣadhīḥ | vaninaḥ | juṣanta || śarman | syāma | marutām | upa-sthe / yūyam | pāta | svasti-bhiḥ | sadā | naḥ ||7.56.25||

madhvaḥ | vaḥ | nāma | mārutam | yajatrāḥ / pra | yajñeṣu | śavasā | madanti || ye | rejayanti | rodasī iti | cit | urvī iti / pinvanti | utsam | yat | ayāsuḥ | ugrāḥ ||7.57.1||
ni-cetāraḥ | hi | marutaḥ | gr̥ṇantam / pra-netāraḥ | yajamānasya | manma || asmākam | adya | vidatheṣu | barhiḥ / ā | vītaye | sadata | pipriyāṇāḥ ||7.57.2||
na | etāvat | anye | marutaḥ | yathā | ime / bhrājante | rukmaiḥ | āyudhaiḥ | tanūbhiḥ || ā | rodasī iti | viśva-piśaḥ | piśānāḥ / samānam | añji | añjate | śubhe | kam ||7.57.3||
r̥dhak | sā | vaḥ | marutaḥ | didyut | astu / yat | vaḥ | āgaḥ | puruṣatā | karāma || mā | vaḥ | tasyām | api | bhūma | yajatrāḥ / asme iti | vaḥ | astu | su-matiḥ | caniṣṭhā ||7.57.4||
kr̥te | cit | atra | marutaḥ | raṇanta / anavadyāsaḥ | śucayaḥ | pāvakāḥ || pra | naḥ | avata | sumati-bhiḥ | yajatrāḥ / pra | vājebhiḥ | tirata | puṣyase | naḥ ||7.57.5||
uta | stutāsaḥ | marutaḥ | vyantu / viśvebhiḥ | nāma-bhiḥ | naraḥ | havīṁṣi || dadāta | naḥ | amr̥tasya | pra-jāyai / jigr̥ta | rāyaḥ | sūnr̥tā | maghāni ||7.57.6||
ā | stutāsaḥ | marutaḥ | viśve | ūtī / accha | sūrīn | sarva-tātā | jigāta || ye | naḥ | tmanā | śatinaḥ | vardhayanti / yūyam | pāta | svasti-bhiḥ | sadā | naḥ ||7.57.7||

pra | sākam-ukṣe | arcata | gaṇāya / yaḥ | daivyasya | dhāmnaḥ | tuviṣmān || uta | kṣodanti | rodasī iti | mahi-tvā / nakṣante | nākam | niḥ-r̥teḥ | avaṁśāt ||7.58.1||
janūḥ | cit | vaḥ | marutaḥ | tveṣyeṇa / bhīmāsaḥ | tuvi-manyavaḥ | ayāsaḥ || pra | ye | mahaḥ-bhiḥ | ojasā | uta | santi / viśvaḥ | vaḥ | yāman | bhayate | svaḥ-dr̥k ||7.58.2||
br̥hat | vayaḥ | maghavat-bhyaḥ | dadhāta / jujoṣan | it | marutaḥ | su-stutim | naḥ || gataḥ | na | adhvā | vi | tirāti | jantum / pra | naḥ | spārhābhiḥ | ūti-bhiḥ | tireta ||7.58.3||
yuṣmā-ūtaḥ | vipraḥ | marutaḥ | śatasvī / yuṣmā-ūtaḥ | arvā | sahuriḥ | sahasrī || yuṣmā-ūtaḥ | sam-rāṭ | uta | hanti | vr̥tram / pra | tat | vaḥ | astu | dhūtayaḥ | deṣṇam ||7.58.4||
tān | ā | rudrasya | mīḷhuṣaḥ | vivāse / kuvit | naṁsante | marutaḥ | punaḥ | naḥ || yat | sasvartā | jihīḷire | yat | āviḥ / ava | tat | enaḥ | īmahe | turāṇām ||7.58.5||
pra | sā | vāci | su-stutiḥ | maghonām / idam | su-uktam | marutaḥ | juṣanta || ārāt | cit | dveṣaḥ | vr̥ṣaṇaḥ | yuyota / yūyam | pāta | svasti-bhiḥ | sadā | naḥ ||7.58.6||

yam | trāyadhve | idam-idam / devāsaḥ | yam | ca | nayatha || tasmai | agne | varuṇa | mitra | aryaman / marutaḥ | śarma | yacchata ||7.59.1||
yuṣmākam | devāḥ | avasā | ahani | priye / ījānaḥ | tarati | dviṣaḥ || pra | saḥ | kṣayam | tirate | vi | mahīḥ | iṣaḥ / yaḥ | vaḥ | varāya | dāśati ||7.59.2||
nahi | vaḥ | caramam | cana / vasiṣṭhaḥ | pari-maṁsate || asmākam | adya | marutaḥ | sute | sacā / viśve | pibata | kāminaḥ ||7.59.3||
nahi | vaḥ | ūtiḥ | pr̥tanāsu | mardhati / yasmai | arādhvam | naraḥ || abhi | vaḥ | ā | avart | su-matiḥ | navīyasī / tūyam | yāta | pipīṣavaḥ ||7.59.4||
o iti | su | ghr̥ṣvi-rādhasaḥ / yātana | andhāṁsi | pītaye || imā | vaḥ | havyā | marutaḥ | rare | hi | kam / mo iti | su | anyatra | gantana ||7.59.5||
ā | caḥ | naḥ | barhiḥ | sadata | avita | ca | naḥ / spārhāṇi | dātave | vasu || asredhantaḥ | marutaḥ | somye | madhau / svāhā | iha | mādayādhvai ||7.59.6||
sasvariti | cit | hi | tanvaḥ | śumbhamānāḥ / ā | haṁsāsaḥ | nīla-pr̥ṣṭhāḥ | apaptan || viśvam | śardhaḥ | abhitaḥ | mā | ni | seda / naraḥ | na | raṇvāḥ | savane | madantaḥ ||7.59.7||
yaḥ | naḥ | marutaḥ | abhi | duḥ-hr̥ṇāyuḥ / tiraḥ | cittāni | vasavaḥ | jighāṁsati || druhaḥ | pāśān | prati | saḥ | mucīṣṭa / tapiṣṭhena | hanmanā | hantana | tam ||7.59.8||
sān-tapanāḥ | idam | haviḥ / marutaḥ | tat | jujuṣṭana || yuṣmāka | ūtī | riśādasaḥ ||7.59.9||
gr̥ha-medhāsaḥ | ā | gata / marutaḥ | mā | apa | bhūtana || yuṣmāka | ūtī | su-dānavaḥ ||7.59.10||
iha-iha | vaḥ | sva-tavasaḥ / kavayaḥ | sūrya-tvacaḥ || yajñam | marutaḥ | ā | vr̥ṇe ||7.59.11||
tri-ambakam | yajāmahe / su-gandhim | puṣṭi-vardhanam || urvārukam-iva | bandhanāt / mr̥tyoḥ | mukṣīya | mā | amr̥tāt ||7.59.12||

yat | adya | sūrya | bravaḥ | anāgāḥ / ut-yan | mitrāya | varuṇāya | satyam || vayam | deva-trā | adite | syāma / tava | priyāsaḥ | aryaman | gr̥ṇantaḥ ||7.60.1||
eṣaḥ | syaḥ | mitrāvaruṇā | nr̥-cakṣāḥ / ubhe iti | ut | eti | sūryaḥ | abhi | jman || viśvasya | sthātuḥ | jagataḥ | ca | gopāḥ / r̥ju | marteṣu | vr̥jinā | ca | paśyan ||7.60.2||
ayukta | sapta | haritaḥ | sadha-sthāt / yāḥ | īm | vahanti | sūryam | ghr̥tācīḥ || dhāmāni | mitrāvaruṇā | yuvākuḥ / sam | yaḥ | yūthā-iva | janimāni | caṣṭe ||7.60.3||
ut | vām | pr̥kṣāsaḥ | madhu-mantaḥ | asthuḥ / ā | sūryaḥ | aruhat | śukram | arṇaḥ || yasmai | ādityāḥ | adhvanaḥ | radanti / mitraḥ | aryamā | varuṇaḥ | sa-joṣāḥ ||7.60.4||
ime | cetāraḥ | anr̥tasya | bhūreḥ / mitraḥ | aryamā | varuṇaḥ | hi | santi || ime | r̥tasya | vavr̥dhuḥ | duroṇe / śagmāsaḥ | putrāḥ | aditeḥ | adabdhāḥ ||7.60.5||
ime | mitraḥ | varuṇaḥ | duḥ-dabhāsaḥ / acetasam | cit | citayanti | dakṣaiḥ || api | kratum | su-cetasam | vatantaḥ / tiraḥ | cit | aṁhaḥ | su-pathā | nayanti ||7.60.6||
ime | divaḥ | ani-miṣā | pr̥thivyāḥ / cikitvāṁsaḥ | acetasam | nayanti || pra-vrāje | cit | nadyaḥ | gādham | asti / pāram | naḥ | asya | viṣpitasya | parṣan ||7.60.7||
yat | gopāvat | aditiḥ | śarma | bhadram / mitraḥ | yacchanti | varuṇaḥ | su-dāse || tasmin | ā | tokam | tanayam | dadhānāḥ / mā | karma | deva-heḷanam | turāsaḥ ||7.60.8||
ava | vedim | hotrābhiḥ | yajeta / ripaḥ | kāḥ | cit | varuṇa-dhrutaḥ | saḥ || pari | dveṣaḥ-bhiḥ | aryamā | vr̥ṇaktu / urum | su-dāse | vr̥ṣaṇau | ūm̐ iti | lokam ||7.60.9||
sasvariti | cit | hi | sam-r̥tiḥ | tveṣī | eṣām / apīcyena | sahasā | sahante || yuṣmat | bhiyā | vr̥ṣaṇaḥ | rejamānāḥ / dakṣasya | cit | mahinā | mr̥ḷata | naḥ ||7.60.10||
yaḥ | brahmaṇe | su-matim | ā-yajāte / vājasya | sātau | paramasya | rāyaḥ || sīkṣanta | manyum | magha-vānaḥ | aryaḥ / uru | kṣayāya | cakrire | su-dhātu ||7.60.11||
iyam | devā | puraḥ-hitiḥ | yuva-bhyām / yajñeṣu | mitrāvaruṇau | akāri || viśvāni | duḥ-gā | pipr̥tam | tiraḥ | naḥ / yūyam | pāta | svasti-bhiḥ | sadā | naḥ ||7.60.12||

ut | vām | cakṣuḥ | varuṇā | su-pratīkam / devayoḥ | eti | sūryaḥ | tatanvān || abhi | yaḥ | viśvā | bhuvanāni | caṣṭe / saḥ | manyum | martyeṣu | ā | ciketa ||7.61.1||
pra | vām | saḥ | mitrāvaruṇau | r̥ta-vā / vipraḥ | manmāni | dīrgha-śrut | iyarti || yasya | brahmāṇi | sukratū iti su-kratū | avāthaḥ / ā | yat | kratvā | na | śaradaḥ | pr̥ṇaithe iti ||7.61.2||
pra | uroḥ | mitrāvaruṇā | pr̥thivyāḥ / pra | divaḥ | r̥ṣvāt | br̥hataḥ | sudānū iti su-dānū || spaśaḥ | dadhāthe iti | oṣadhīṣu | vikṣu / r̥dhak | yataḥ | ani-miṣam | rakṣamāṇā ||7.61.3||
śaṁsa | mitrasya | varuṇasya | dhāma / śuṣmaḥ | rodasī iti | badbadhe | mahi-tvā || ayan | māsāḥ | ayajvanām | avīrāḥ / pra | yajña-manmā | vr̥janam | tirāte ||7.61.4||
amūrā | viśvā | vr̥ṣaṇau | imāḥ | vām / na | yāsu | citram | dadr̥śe | na | yakṣam || druhaḥ | sacante | anr̥tā | janānām / na | vām | niṇyāni | acite | abhūvan ||7.61.5||
sam | ūm̐ iti | vām | yajñam | mahayam | namaḥ-bhiḥ / huve | vām | mitrāvaruṇā | sa-bādhaḥ || pra | vām | manmāni | r̥case | navāni / kr̥tāni | brahma | jujuṣan | imāni ||7.61.6||
iyam | devā | puraḥ-hitiḥ | yuva-bhyām / yajñeṣu | mitrāvaruṇau | akāri || viśvāni | duḥ-gā | pipr̥tam | tiraḥ | naḥ / yūyam | pāta | svasti-bhiḥ | sadā | naḥ ||7.61.7||

ut | sūryaḥ | br̥hat | arcīṁṣi | aśret / puru | viśvā | janima | mānuṣāṇām || samaḥ | divā | dadr̥śe | rocamānaḥ / kratvā | kr̥taḥ | su-kr̥taḥ | kartr̥-bhiḥ | bhūt ||7.62.1||
saḥ | sūrya | prati | puraḥ | naḥ | ut | gāḥ / ebhiḥ | stomebhiḥ | etaśebhiḥ | evaiḥ || pra | naḥ | mitrāya | varuṇāya | vocaḥ / anāgasaḥ | aryamṇe | agnaye | ca ||7.62.2||
vi | naḥ | sahasram | śurudhaḥ | radantu / r̥ta-vānaḥ | varuṇaḥ | mitraḥ | agniḥ || yacchantu | candrāḥ | upa-mam | naḥ | arkam / ā | naḥ | kāmam | pūpurantu | stavānāḥ ||7.62.3||
dyāvābhūmī iti | adite | trāsīthām | naḥ / ye | vām | jajñuḥ | su-janimānaḥ | r̥ṣve iti || mā | heḷe | bhūma | varuṇasya | vāyoḥ / mā | mitrasya | priya-tamasya | nr̥ṇām ||7.62.4||
pra | bāhavā | sisr̥tam | jīvase | naḥ / ā | naḥ | gavyūtim | ukṣatam | ghr̥tena || ā | naḥ | jane | śravayatam | yuvānā / śrutam | me | mitrāvaruṇā | havā | imā ||7.62.5||
nu | mitraḥ | varuṇaḥ | aryamā | naḥ / tmane | tokāya | varivaḥ | dadhantu || su-gā | naḥ | viśvā | su-pathāni | santu / yūyam | pāta | svasti-bhiḥ | sadā | naḥ ||7.62.6||

ut | ūm̐ iti | eti | su-bhagaḥ | viśva-cakṣāḥ / sādhāraṇaḥ | sūryaḥ | mānuṣāṇām || cakṣuḥ | mitrasya | varuṇasya | devaḥ / carma-iva | yaḥ | sam-avivyak | tamāṁsi ||7.63.1||
ut | ūm̐ iti | eti | pra-savitā | janānām / mahān | ketuḥ | arṇavaḥ | sūryasya || samānam | cakram | pari-āvivr̥tsan / yat | etaśaḥ | vahati | dhūḥ-su | yuktaḥ ||7.63.2||
vi-bhrājamānaḥ | uṣasām | upa-sthāt / rebhaiḥ | ut | eti | anu-madyamānaḥ || eṣaḥ | me | devaḥ | savitā | cacchanda / yaḥ | samānam | na | pra-mināti | dhāma ||7.63.3||
divaḥ | rukmaḥ | uru-cakṣāḥ | ut | eti / dūre-arthaḥ | taraṇiḥ | bhrājamānaḥ || nūnam | janāḥ | sūryeṇa | pra-sūtāḥ / ayan | arthāni | kr̥ṇavan | apāṁsi ||7.63.4||
yatra | cakruḥ | amr̥tāḥ | gātum | asmai / śyenaḥ | na | dīyan | anu | eti | pāthaḥ || prati | vām | sūre | ut-ite | vidhema / namaḥ-bhiḥ | mitrāvaruṇā | uta | havyaiḥ ||7.63.5||
nu | mitraḥ | varuṇaḥ | aryamā | naḥ / tmane | tokāya | varivaḥ | dadhantu || su-gā | naḥ | viśvā | su-pathāni | santu / yūyam | pāta | svasti-bhiḥ | sadā | naḥ ||7.63.6||

divi | kṣayantā | rajasaḥ | pr̥thivyām / pra | vām | ghr̥tasya | niḥ-nijaḥ | dadīran || havyam | naḥ | mitraḥ | aryamā | su-jātaḥ / rājā | su-kṣatraḥ | varuṇaḥ | juṣanta ||7.64.1||
ā | rājānā | mahaḥ | r̥tasya | gopā / sindhupatī iti sindhu-patī | kṣatriyā | yātam | arvāk || iḷām | naḥ | mitrāvaruṇā | uta | vr̥ṣṭim / ava | divaḥ | invatam | jīradānū iti jīra-dānū ||7.64.2||
mitraḥ | tat | naḥ | varuṇaḥ | devaḥ | aryaḥ / pra | sādhiṣṭhebhiḥ | pathi-bhiḥ | nayantu || bravat | yathā | naḥ | āt | ariḥ | su-dāse / iṣā | madema | saha | deva-gopāḥ ||7.64.3||
yaḥ | vām | gartam | manasā | takṣat | etam / ūrdhvām | dhītim | kr̥ṇavat | dhārayat | ca || ukṣethām | mitrāvaruṇā | ghr̥tena / tā | rājānā | su-kṣitīḥ | tarpayethām ||7.64.4||
eṣaḥ | stomaḥ | varuṇa | mitra | tubhyam / somaḥ | śukraḥ | na | vāyave | ayāmi || aviṣṭam | dhiyaḥ | jigr̥tam | puram-dhīḥ / yūyam | pāta | svasti-bhiḥ | sadā | naḥ ||7.64.5||

prati | vām | sūre | ut-ite | su-uktaiḥ / mitram | huve | varuṇam | pūta-dakṣam || yayoḥ | asuryam | akṣitam | jyeṣṭham / viśvasya | yāman | ā-citā | jigatnu ||7.65.1||
tā | hi | devānām | asurā | tau | aryā / tā | naḥ | kṣitīḥ | karatam | ūrjayantīḥ || aśyāma | mitrāvaruṇā | vayam | vām / dyāvā | ca | yatra | pīpayan | ahā | ca ||7.65.2||
tā | bhūri-pāśau | anr̥tasya | setū iti / duratyetū iti duḥ-atyetū | ripave | martyāya || r̥tasya | mitrāvaruṇā | pathā | vām / apaḥ | na | nāvā | duḥ-itā | tarema ||7.65.3||
ā | naḥ | mitrāvaruṇā | havya-juṣṭim / ghr̥taiḥ | gavyūtim | ukṣatam | iḷābhiḥ || prati | vām | atra | varam | ā | janāya / pr̥ṇītam | udnaḥ | divyasya | cāroḥ ||7.65.4||
eṣaḥ | stomaḥ | varuṇa | mitra | tubhyam / somaḥ | śukraḥ | na | vāyave | ayāmi || aviṣṭam | dhiyaḥ | jigr̥tam | puram-dhīḥ / yūyam | pāta | svasti-bhiḥ | sadā | naḥ ||7.65.5||

pra | mitrayoḥ | varuṇayoḥ / stomaḥ | naḥ | etu | śūṣyaḥ || namasvān | tuvi-jātayoḥ ||7.66.1||
yā | dhārayanta | devāḥ / su-dakṣā | dakṣa-pitarā || asuryāya | pra-mahasā ||7.66.2||
tā | naḥ | sti-pā | tanū-pā / varuṇa | jaritr̥̄ṇām || mitra | sādhayatam | dhiyaḥ ||7.66.3||
yat | adya | sūre | ut-ite / anāgāḥ | mitraḥ | aryamā || suvāti | savitā | bhagaḥ ||7.66.4||
supra-avīḥ | astu | saḥ | kṣayaḥ / pra | nu | yāman | su-dānavaḥ || ye | naḥ | aṁhaḥ | ati-piprati ||7.66.5||
uta | sva-rājaḥ | aditiḥ / adabdhasya | vratasya | ye || mahaḥ | rājānaḥ | īśate ||7.66.6||
prati | vām | sūre | ut-ite / mitram | gr̥ṇīṣe | varuṇam || aryamaṇam | riśādasam ||7.66.7||
rāyā | hiraṇya-yā | matiḥ / iyam | avr̥kāya | śavase || iyam | viprā | medha-sātaye ||7.66.8||
te | syāma | deva | varuṇa / te | mitra | sūri-bhiḥ | saha || iṣam | sva1riti svaḥ | ca | dhīmahi ||7.66.9||
bahavaḥ | sūra-cakṣasaḥ / agni-jihvāḥ | r̥ta-vr̥dhaḥ || trīṇi | ye | yemuḥ | vidathāni | dhīti-bhiḥ / viśvāni | paribhūti-bhiḥ ||7.66.10||
vi | ye | dadhuḥ | śaradam | māsam | āt | ahaḥ / yajñam | aktum | ca | āt | r̥cam || anāpyam | varuṇaḥ | mitraḥ | aryamā / kṣatram | rājānaḥ | āśata ||7.66.11||
tat | vaḥ | adya | manāmahe / su-uktaiḥ | sūre | ut-ite || yat | ohate | varuṇaḥ | mitraḥ | aryamā / yūyam | r̥tasya | rathyaḥ ||7.66.12||
r̥ta-vānaḥ | r̥ta-jātāḥ | r̥ta-vr̥dhaḥ / ghorāsaḥ | anr̥ta-dviṣaḥ || teṣām | vaḥ | sumne | succhardiḥ-tame | naraḥ / syāma | ye | ca | sūrayaḥ ||7.66.13||
ut | ūm̐ iti | tyat | darśatam | vapuḥ / divaḥ | eti | prati-hvare || yat | īm | āśuḥ | vahati | devaḥ | etaśaḥ / viśvasmai | cakṣase | aram ||7.66.14||
śīrṣṇaḥ-śīrṣṇaḥ | jagataḥ | tasthuṣaḥ | patim / samayā | viśvam | ā | rajaḥ || sapta | svasāraḥ | suvitāya | sūryam / vahanti | haritaḥ | rathe ||7.66.15||
tat | cakṣuḥ | deva-hitam | śukram | ut-carat || paśyema | śaradaḥ | śatam / jīvema | śaradaḥ | śatam ||7.66.16||
kāvyebhiḥ | adābhyā / ā | yātam | varuṇa | dyu-mat || mitraḥ | ca | soma-pītaye ||7.66.17||
divaḥ | dhāma-bhiḥ | varuṇa / mitraḥ | ca | ā | yātam | adruhā || pibatam | somam | ātujī ityā-tujī ||7.66.18||
ā | yātam | mitrāvaruṇā / juṣāṇau | ā-hutim | narā || pātam | somam | r̥ta-vr̥dhā ||7.66.19||

prati | vām | ratham | nr̥patī iti nr̥-patī | jaradhyai / haviṣmatā | manasā | yajñiyena || yaḥ | vām | dūtaḥ | na | dhiṣṇyau | ajīgaḥ / accha | sūnuḥ | na | pitarā | vivakmi ||7.67.1||
aśoci | agniḥ | sam-idhānaḥ | asme iti / upo iti | adr̥śran | tamasaḥ | cit | antāḥ || aceti | ketuḥ | uṣasaḥ | purastāt / śriye | divaḥ | duhituḥ | jāyamānaḥ ||7.67.2||
abhi | vām | nūnam | aśvinā | su-hotā / stomaiḥ | sisakti | nāsatyā | vivakvān || pūrvībhiḥ | yātam | pathyābhiḥ | arvāk / svaḥ-vidā | vasu-matā | rathena ||7.67.3||
avoḥ | vām | nūnam | aśvinā | yuvākuḥ / huve | yat | vām | sute | mādhvī iti | vasu-yuḥ || ā | vām | vahantu | sthavirāsaḥ | aśvāḥ / pibāthaḥ | asme iti | su-sutā | madhūni ||7.67.4||
prācīm | ūm̐ iti | devā | aśvinā | dhiyam | me / amr̥dhrām | sātaye | kr̥tam | vasu-yum || viśvāḥ | aviṣṭam | vāje | ā | puram-dhīḥ / tā | naḥ | śaktam | śacīpatī iti śacī-patī | śacībhiḥ ||7.67.5||
aviṣṭam | dhīṣu | aśvinā | naḥ | āsu / prajā-vat | retaḥ | ahrayam | naḥ | astu || ā | vām | toke | tanaye | tūtujānāḥ / su-ratnāsaḥ | deva-vītim | gamema ||7.67.6||
eṣaḥ | syaḥ | vām | pūrvagatvā-iva | sakhye / ni-dhiḥ | hitaḥ | mādhvī iti | rātaḥ | asme iti || aheḷatā | manasā | ā | yātam | arvāk / aśnantā | havyam | mānuṣīṣu | vikṣu ||7.67.7||
ekasmin | yoge | bhuraṇā | samāne / pari | vām | sapta | sravataḥ | rathaḥ | gāt || na | vāyanti | su-bhvaḥ | deva-yuktāḥ / ye | vām | dhūḥ-su | taraṇayaḥ | vahanti ||7.67.8||
asaścatā | maghavat-bhyaḥ | hi | bhūtam / ye | rāyā | magha-deyam | junanti || pra | ye | bandhum | sūnr̥tābhiḥ | tirante / gavyā | pr̥ñcantaḥ | aśvyā | maghāni ||7.67.9||
nu | me | havam | ā | śr̥ṇutam | yuvānā / yāsiṣṭam | vartiḥ | aśvinau | irā-vat || dhattam | ratnāni | jaratam | ca | sūrīn / yūyam | pāta | svasti-bhiḥ | sadā | naḥ ||7.67.10||

ā | śubhrā | yātam | aśvinā | su-aśvā / giraḥ | dasrā | jujuṣāṇā | yuvākoḥ || havyāni | ca | prati-bhr̥tā | vītam | nāḥ ||7.68.1||
pra | vām | andhāṁsi | madyāni | asthuḥ / aram | gantam | haviṣaḥ | vītaye | me || tiraḥ | aryaḥ | havanāni | śrutam | naḥ ||7.68.2||
pra | vām | rathaḥ | manaḥ-javāḥ | iyarti / tiraḥ | rajāṁsi | aśvinā | śata-ūtiḥ || asmabhyam | sūryāvasū iti | iyānaḥ ||7.68.3||
ayam | ha | yat | vām | deva-yāḥ | ūm̐ iti | adriḥ / ūrdhvaḥ | vivakti | soma-sut | yuva-bhyām || ā | valgū iti | vipraḥ | vavr̥tīta | havyaiḥ ||7.68.4||
citram | ha | yat | vām | bhojanam | nu | asti / ni | atraye | mahiṣvantam | yuyotam || yaḥ | vām | omānam | dadhate | priyaḥ | san ||7.68.5||
uta | tyat | vām | jurate | aśvinā | bhūt / cyavānāya | pratītyam | haviḥ-de || adhi | yat | varpaḥ | itaḥ-ūti | dhatthaḥ ||7.68.6||
uta | tyam | bhujyum | aśvinā | sakhāyaḥ / madhye | juhuḥ | duḥ-evāsaḥ | samudre || niḥ | īm | parṣat | arāvā | yaḥ | yuvākuḥ ||7.68.7||
vr̥kāya | cit | jasamānāya | śaktam / uta | śrutam | śayave | hūyamānā || yau | aghnyām | apinvatam | apaḥ | na / staryam | cit | śaktī | aśvinā | śacībhiḥ ||7.68.8||
eṣaḥ | syaḥ | kāruḥ | jarate | su-uktaiḥ / agre | budhānaḥ | uṣasām | su-manmā || iṣā | tam | vardhat | aghnyā | payaḥ-bhiḥ / yūyam | pāta | svasti-bhiḥ | sadā | naḥ ||7.68.9||

ā | vām | rathaḥ | rodasī iti | badbadhānaḥ / hiraṇyayaḥ | vr̥ṣa-bhiḥ | yātu | aśvaiḥ || ghr̥ta-vartaniḥ | pavi-bhiḥ | rucānaḥ / iṣām | voḷhā | nr̥-patiḥ | vājinī-vān ||7.69.1||
saḥ | paprathānaḥ | abhi | pañca | bhūma / tri-vandhuraḥ | manasā | ā | yātu | yuktaḥ || viśaḥ | yena | gacchathaḥ | deva-yantīḥ / kutra | cit | yāmam | aśvinā | dadhānā ||7.69.2||
su-aśvā | yaśasā | ā | yātam | arvāk / dasrā | ni-dhim | madhu-mantam | pibāthaḥ || vi | vām | rathaḥ | vadhvā | yādamānaḥ / antān | divaḥ | bādhate | vartani-bhyām ||7.69.3||
yuvoḥ | śriyam | pari | yoṣā | avr̥ṇīta / sūraḥ | duhitā | pari-takmyāyām || yat | deva-yantam | avathaḥ | śacībhiḥ / pari | ghraṁsam | omanā | vām | vayaḥ | gāt ||7.69.4||
yaḥ | ha | syaḥ | vām | rathirā | vaste | usrāḥ / rathaḥ | yujānaḥ | pari-yāti | vartiḥ || tena | naḥ | śam | yoḥ | uṣasaḥ | vi-uṣṭau / ni | aśvinā | vahatam | yajñe | asmin ||7.69.5||
narā | gaurā-iva | vi-dyutam | tr̥ṣāṇā / asmākam | adya | savanā | upa | yātam || puru-trā | hi | vām | mati-bhiḥ | havante / mā | vām | anye | ni | yaman | deva-yantaḥ ||7.69.6||
yuvam | bhujyum | ava-viddham | samudre / ut | ūhathuḥ | arṇasaḥ | asridhānaiḥ || patatri-bhiḥ | aśramaiḥ | avyathi-bhiḥ / daṁsanābhiḥ | aśvinā | pārayantā ||7.69.7||
nu | me | havam | ā | śr̥ṇutam | yuvānā / yāsiṣṭam | vartiḥ | aśvinau | irā-vat || dhattam | ratnāni | jaratam | ca | sūrīn / yūyam | pāta | svasti-bhiḥ | sadā | naḥ ||7.69.8||

ā | viśva-vārā | aśvinā | gatam | naḥ / pra | tat | sthānam | avāci | vām | pr̥thivyām || aśvaḥ | na | vājī | śuna-pr̥ṣṭhaḥ | asthāt / ā | yat | sedathuḥ | dhruvase | na | yonim ||7.70.1||
sisakti | sā | vām | su-matiḥ | caniṣṭhā / atāpi | gharmaḥ | manuṣaḥ | duroṇe || yaḥ | vām | samudrān | saritaḥ | piparti / eta-gvā | cit | na | su-yujā | yujānaḥ ||7.70.2||
yāni | sthānāni | aśvinā | dadhāthe iti / divaḥ | yahvīṣu | oṣadhīṣu | vikṣu || ni | parvatasya | mūrdhani | sadantā / iṣam | janāya | dāśuṣe | vahantā ||7.70.3||
caniṣṭam | devau | oṣadhīṣu | ap-su / yat | yogyāḥ | aśnavaithe iti | r̥ṣīṇām || purūṇi | ratnā | dadhatau | ni | asme iti / anu | pūrvāṇi | cakhyathuḥ | yugāni ||7.70.4||
śuśru-vāṁsā | cit | aśvinā | purūṇi / abhi | brahmāṇi | cakṣāthe iti | r̥ṣīṇām || prati | pra | yātam | varam | ā | janāya / asme iti | vām | astu | su-matiḥ | caniṣṭhā ||7.70.5||
yaḥ | vām | yajñaḥ | nāsatyā | haviṣmān / kr̥ta-brahmā | sa-maryaḥ | bhavāti || upa | pra | yātam | varam | ā | vasiṣṭham / imā | brahmāṇi | r̥cyante | yuva-bhyām ||7.70.6||
iyam | manīṣā | iyam | aśvinā | gīḥ / imām | su-vr̥ktim | vr̥ṣaṇā | juṣethām || imā | brahmāṇi | yuva-yūni | agman / yūyam | pāta | svasti-bhiḥ | sadā | naḥ ||7.70.7||

apa | svasuḥ | uṣasaḥ | nak | jihīte / riṇakti | kr̥ṣṇīḥ | aruṣāya | panthām || aśva-maghā | go-maghā | vām | huvema / divā | naktam | śarum | asmat | yuyotam ||7.71.1||
upa-āyātam | dāśuṣe | martyāya / rathena | vāmam | aśvinā | vahantā || yuyutam | asmat | anirām | amīvām / divā | naktam | mādhvī iti | trāsīthām | naḥ ||7.71.2||
ā | vām | ratham | avamasyām | vi-uṣṭau / sumna-yavaḥ | vr̥ṣaṇaḥ | vartayantu || syūma-gabhastim | r̥tayuk-bhiḥ | aśvaiḥ / ā | aśvinā | vasu-mantam | vahethām ||7.71.3||
yaḥ | vām | rathaḥ | nr̥patī iti nr̥-patī | asti | voḷhā / tri-vandhuraḥ | vasu-mān | usra-yāmā || ā | naḥ | enā | nāsatyā | upa | yātam / abhi | yat | vām | viśva-psnyaḥ | jigāti ||7.71.4||
yuvam | cyavānam | jarasaḥ | amumuktam / ni | pedave | ūhathuḥ | āśum | aśvam || niḥ | aṁhasaḥ | tamasaḥ | spartam | atrim / ni | jāhuṣam | śithire | dhātam | antariti ||7.71.5||
iyam | manīṣā | iyam | aśvinā | gīḥ / imām | su-vr̥ktim | vr̥ṣaṇā | juṣethām || imā | brahmāṇi | yuva-yūni | agman / yūyam | pāta | svasti-bhiḥ | sadā | naḥ ||7.71.6||

ā | go-matā | nāsatyā | rathena / aśva-vatā | puru-candreṇa | yātam || abhi | vām | viśvāḥ | ni-yutaḥ | sacante / spārhayā | śriyā | tanvā | śubhānā ||7.72.1||
ā | naḥ | devebhiḥ | upa | yātam | arvāk / sa-joṣasā | nāsatyā | rathena || yuvoḥ | hi | naḥ | sakhyā | pitryāṇi / samānaḥ | bandhuḥ | uta | tasya | vittam ||7.72.2||
ut | ūm̐ iti | stomāsaḥ | aśvinoḥ | abudhran / jāmi | brahmāṇi | uṣasaḥ | ca | devīḥ || ā-vivāsan | rodasī iti | dhiṣṇye iti | ime iti / accha | vipraḥ | nāsatyā | vivakti ||7.72.3||
vi | ca | it | ucchanti | aśvinau | uṣasaḥ / pra | vām | brahmāṇi | kāravaḥ | bharante || ūrdhvam | bhānum | savitā | devaḥ | aśret / br̥hat | agnayaḥ | sam-idhā | jarante ||7.72.4||
ā | paścātāt | nāsatyā | ā | purastāt / ā | aśvinā | yātam | adharāt | udaktāt || ā | viśvataḥ | pāñca-janyena | rāyā / yūyam | pāta | svasti-bhiḥ | sadā | naḥ ||7.72.5||

atāriṣma | tamasaḥ | pāram | asya / prati | stomam | deva-yantaḥ | dadhānāḥ || puru-daṁsā | puru-tamā | purā-jā / amartyā | havate | aśvinā | gīḥ ||7.73.1||
ni | ūm̐ iti | priyaḥ | manuṣaḥ | sādi | hotā / nāsatyā | yaḥ | yajate | vandate | ca || aśnītam | madhvaḥ | aśvinau | upāke / ā | vām | voce | vidatheṣu | prayasvān ||7.73.2||
ahema | yajñam | pathām | urāṇāḥ / imām | su-vr̥ktim | vr̥ṣaṇā | juṣethām || śruṣṭīvā-iva | pra-iṣitaḥ | vām | abodhi / prati | stomaiḥ | jaramāṇaḥ | vasiṣṭhaḥ ||7.73.3||
upa | tyā | vahnī iti | gamataḥ | viśam | naḥ / rakṣaḥ-hanā | sam-bhr̥tā | vīḷupāṇī iti vīḷu-pāṇī || sam | andhāṁsi | agmata | matsarāṇi / mā | naḥ | mardhiṣṭam | ā | gatam | śivena ||7.73.4||
ā | paścātāt | nāsatyā | ā | purastāt / ā | aśvinā | yātam | adharāt | udaktāt || ā | viśvataḥ | pāñca-janyena | rāyā / yūyam | pāta | svasti-bhiḥ | sadā | naḥ ||7.73.5||

imāḥ | ūm̐ iti | vām | diviṣṭayaḥ / usrā | havante | aśvinā || ayam | vām | ahve | avase | śacīvasū iti śacī-vasū / viśam-viśam | hi | gacchathaḥ ||7.74.1||
yuvam | citram | dadathuḥ | bhojanam | narā / codethām | sūnr̥tā-vate || arvāk | ratham | sa-manasā | ni | yacchatam / pibatam | somyam | madhu ||7.74.2||
ā | yātam | upa | bhūṣatam / madhvaḥ | pibatam | aśvinā || dugdham | payaḥ | vr̥ṣaṇā | jenyāvasū iti / mā | naḥ | mardhiṣṭam | ā | gatam ||7.74.3||
aśvāsaḥ | ye | vām | upa | dāśuṣaḥ | gr̥ham / yuvām | dīyanti | bibhrataḥ || makṣuyu-bhiḥ | narā | hayebhiḥ | aśvinā / ā | devā | yātam | asmayū ityasma-yū ||7.74.4||
adha | ha | yantaḥ | aśvinā / pr̥kṣaḥ | sacanta | sūrayaḥ || tā | yaṁsataḥ | maghavat-bhyaḥ | dhruvam | yaśaḥ / chardiḥ | asmabhyam | nāsatyā ||7.74.5||
pra | ye | yayuḥ | avr̥kāsaḥ | rathāḥ-iva / nr̥-pātāraḥ | janānām || uta | svena | śavasā | śūśuvuḥ | naraḥ / uta | kṣiyanti | su-kṣitim ||7.74.6||

vi | uṣāḥ | āvaḥ | divi-jāḥ | r̥tena / āviḥ-kr̥ṇvānā | mahimānam | ā | agāt || apa | druhaḥ | tamaḥ | āvaḥ | ajuṣṭam / aṅgiraḥ-tamā | pathyāḥ | ajīgariti ||7.75.1||
mahe | naḥ | adya | suvitāya | bodhi / uṣaḥ | mahe | saubhagāya | pra | yandhi || citram | rayim | yaśasam | dhehi | asme iti / devi | marteṣu | mānuṣi | śravasyum ||7.75.2||
ete | tye | bhānavaḥ | darśatāyāḥ / citrāḥ | uṣasaḥ | amr̥tāsaḥ | ā | aguḥ || janayantaḥ | daivyāni | vratāni / ā-pr̥ṇantaḥ | antarikṣā | vi | asthuḥ ||7.75.3||
eṣā | syā | yujānā | parākāt / pañca | kṣitīḥ | pari | sadyaḥ | jigāti || abhi-paśyantī | vayunā | janānām / divaḥ | duhitā | bhuvanasya | patnī ||7.75.4||
vājinī-vatī | sūryasya | yoṣā / citra-maghā | rāyaḥ | īśe | vasūnām || r̥ṣi-stutā | jarayantī | maghonī / uṣāḥ | ucchati | vahni-bhiḥ | gr̥ṇānā ||7.75.5||
prati | dyutānām | aruṣāsaḥ | aśvāḥ / citrāḥ | adr̥śran | uṣasam | vahantaḥ || yāti | śubhrā | viśva-piśā | rathena / dadhāti | ratnam | vidhate | janāya ||7.75.6||
satyā | satyebhiḥ | mahatī | mahat-bhiḥ / devī | devebhiḥ | yajatā | yajatraiḥ || rujat | dr̥ḷhāni | dadat | usriyāṇām / prati | gāvaḥ | uṣasam | vāvaśanta ||7.75.7||
nu | naḥ | go-mat | vīra-vat | dhehi | ratnam / uṣaḥ | aśva-vat | puru-bhojaḥ | asme iti || mā | naḥ | barhiḥ | puruṣatā | nide | kaḥ / yūyam | pāta | svasti-bhiḥ | sadā | naḥ ||7.75.8||

ut | ūm̐ iti | jyotiḥ | amr̥tam | viśva-janyam / viśvānaraḥ | savitā | devaḥ | aśret || kratvā | devānām | ajaniṣṭa | cakṣuḥ / āviḥ | akaḥ | bhuvanam | viśvam | uṣāḥ ||7.76.1||
pra | me | panthāḥ | deva-yānāḥ | adr̥śran / amardhantaḥ | vasu-bhiḥ | iṣkr̥tāsaḥ || abhūt | ūm̐ iti | ketuḥ | uṣasaḥ | purastāt / pratīcī | ā | agāt | adhi | harmyebhyaḥ ||7.76.2||
tāni | it | ahāni | bahulāni | āsan / yā | prācīnam | ut-itā | sūryasya || yataḥ | pari | jāraḥ-iva | ā-carantī / uṣaḥ | dadr̥kṣe | na | punaḥ | yatī-iva ||7.76.3||
te | it | devānām | sadha-mādaḥ | āsan / r̥ta-vānaḥ | kavayaḥ | pūrvyāsaḥ || gūḷham | jyotiḥ | pitaraḥ | anu | avindan / satya-mantrāḥ | ajanayan | uṣasam ||7.76.4||
samāne | ūrve | adhi | sam-gatāsaḥ / sam | jānate | na | yatante | mithaḥ | te || te | devānām | na | minanti | vratāni / amardhantaḥ | vasu-bhiḥ | yādamānāḥ ||7.76.5||
prati | tvā | stomaiḥ | īḷate | vasiṣṭhāḥ / uṣaḥ-budhaḥ | su-bhage | tustu-vāṁsaḥ || gavām | netrī | vāja-patnī | naḥ | uccha / uṣaḥ | su-jāte | prathamā | jarasva ||7.76.6||
eṣā | netrī | rādhasaḥ | sūnr̥tānām / uṣāḥ | ucchantī | ribhyate | vasiṣṭhaiḥ || dīrgha-śrutam | rayim | asme iti | dadhānā / yūyam | pāta | svasti-bhiḥ | sadā | naḥ ||7.76.7||

upo iti | ruruce | yuvatiḥ | na | yoṣā / viśvam | jīvam | pra-suvantī | carāyai || abhūt | agniḥ | sam-idhe | mānuṣāṇām / akaḥ | jyotiḥ | bādhamānā | tamāṁsi ||7.77.1||
viśvam | pratīcī | sa-prathāḥ | ut | asthāt / ruśat | vāsaḥ | bibhratī | śukram | aśvait || hiraṇya-varṇā | sudr̥śīka-saṁdr̥k / gavām | mātā | netrī | ahnām | aroci ||7.77.2||
devānām | cakṣuḥ | su-bhagā | vahantī / śvetam | nayantī | su-dr̥śīkam | aśvam || uṣāḥ | adarśi | raśmi-bhiḥ | vi-aktā / citra-maghā | viśvam | anu | pra-bhūtā ||7.77.3||
anti-vāmā | dūre | amitram | uccha / urvīm | gavyūtim | abhayam | kr̥dhi | naḥ || yavaya | dveṣaḥ | ā | bhara | vasūni / codaya | rādhaḥ | gr̥ṇate | maghoni ||7.77.4||
asme iti | śreṣṭhebhiḥ | bhānu-bhiḥ | vi | bhāhi / uṣaḥ | devi | pra-tirantī | naḥ | āyuḥ || iṣam | ca | naḥ | dadhatī | viśva-vāre / go-mat | aśva-vat | ratha-vat | ca | rādhaḥ ||7.77.5||
yām | tvā | divaḥ | duhitaḥ | vardhayanti / uṣaḥ | su-jāte | mati-bhiḥ | vasiṣṭhāḥ || sā | asmāsu | dhāḥ | rayim | r̥ṣvam | br̥hantam / yūyam | pāta | svasti-bhiḥ | sadā | naḥ ||7.77.6||

prati | ketavaḥ | prathamāḥ | adr̥śran / ūrdhvāḥ | asyāḥ | añjayaḥ | vi | śrayante || uṣaḥ | arvācā | br̥hatā | rathena / jyotiṣmatā | vāmam | asmabhyam | vakṣi ||7.78.1||
prati | sīm | agniḥ | jarate | sam-iddhaḥ / prati | viprāsaḥ | mati-bhiḥ | gr̥ṇantaḥ || uṣāḥ | yāti | jyotiṣā | bādhamānā / viśvā | tamāṁsi | duḥ-itā | apa | devī ||7.78.2||
etāḥ | ūm̐ iti | tyāḥ | prati | adr̥śran | purastāt / jyotiḥ | yacchantīḥ | uṣasaḥ | vi-bhātīḥ || ajījanan | sūryam | yajñam | agnim / apācīnam | tamaḥ | agāt | ajuṣṭam ||7.78.3||
aceti | divaḥ | duhitā | maghonī / viśve | paśyanti | uṣasam | vi-bhātīm || ā | asthāt | ratham | svadhayā | yujyamānam / ā | yam | aśvāsaḥ | su-yujaḥ | vahanti ||7.78.4||
prati | tvā | adya | su-manasaḥ | budhanta / asmākāsaḥ | magha-vānaḥ | vayam | ca || tilvilāyadhvam | uṣasaḥ | vi-bhātīḥ / yūyam | pāta | svasti-bhiḥ | sadā | naḥ ||7.78.5||

vi | uṣāḥ | āvaḥ | pathyā | janānām / pañca | kṣitīḥ | mānuṣīḥ | bodhayantī || susaṁdr̥k-bhiḥ | ukṣa-bhiḥ | bhānum | aśret / vi | sūryaḥ | rodasī iti | cakṣasā | āvarityāvaḥ ||7.79.1||
vi | añjate | divaḥ | anteṣu | aktūn / viśaḥ | na | yuktāḥ | uṣasaḥ | yatante || sam | te | gāvaḥ | tamaḥ | ā | vartayanti / jyotiḥ | yacchanti | savitā-iva | bāhū iti ||7.79.2||
abhūt | uṣāḥ | indra-tamā | maghonī / ajījanat | suvitāya | śravāṁsi || vi | divaḥ | devī | duhitā | dadhāti / aṅgiraḥ-tamā | su-kr̥te | vasūni ||7.79.3||
tāvat | uṣaḥ | rādhaḥ | asmabhyam | rāsva / yāvat | stotr̥-bhyaḥ | aradaḥ | gr̥ṇānā || yām | tvā | jajñuḥ | vr̥ṣabhasya | raveṇa / vi | dr̥ḷhasya | duraḥ | adreḥ | aurṇoḥ ||7.79.4||
devam-devam | rādhase | codayantī / asmadryak | sūnr̥tāḥ | īrayantī || vi-ucchantī | naḥ | sanaye | dhiyaḥ | dhāḥ / yūyam | pāta | svasti-bhiḥ | sadā | naḥ ||7.79.5||

prati | stomebhiḥ | uṣasam | vasiṣṭhāḥ / gīḥ-bhiḥ | viprāsaḥ | prathamāḥ | abudhran || vi-vartayantīm | rajasī iti | samante iti sam-ante / āviḥ-kr̥ṇvatīm | bhuvanāni | viśvā ||7.80.1||
eṣā | syā | navyam | āyuḥ | dadhānā / gūḍhvī | tamaḥ | jyotiṣā | uṣāḥ | abodhi || agre | eti | yuvatiḥ | ahrayāṇā / pra | acikitat | sūryam | yajñam | agnim ||7.80.2||
aśva-vatīḥ | go-matīḥ | naḥ | uṣasaḥ / vīra-vatīḥ | sadam | ucchantu | bhadrāḥ || ghr̥tam | duhānāḥ | viśvataḥ | pra-pītāḥ / yūyam | pāta | svasti-bhiḥ | sadā | naḥ ||7.80.3||

prati | ūm̐ iti | adarśi | ā-yatī / ucchantī | duhitā | divaḥ || apo iti | mahi | vyayati | cakṣase | tamaḥ / jyotiḥ | kr̥ṇoti | sūnarī ||7.81.1||
ut | usriyāḥ | sr̥jate | sūryaḥ | sacā / ut-yat | nakṣatram | arci-vat || tava | it | uṣaḥ | vi-uṣi | sūryasya | ca / sam | bhaktena | gamemahi ||7.81.2||
prati | tvā | duhitaḥ | divaḥ / uṣaḥ | jīrāḥ | abhutsmahi || yā | vahasi | puru | spārham | vanan-vati / ratnam | na | dāśuṣe | mayaḥ ||7.81.3||
ucchantī | yā | kr̥ṇoṣi | maṁhanā | mahi / pra-khyai | devi | svaḥ | dr̥śe || tasyāḥ | te | ratna-bhājaḥ | īmahe | vayam / syāma | mātuḥ | na | sūnavaḥ ||7.81.4||
tat | citram | rādhaḥ | ā | bhara / uṣaḥ | yat | dīrghaśrut-tamam || yat | te | divaḥ | duhitaḥ | marta-bhojanam / tat | rāsva | bhunajāmahai ||7.81.5||
śravaḥ | sūri-bhyaḥ | amr̥tam | vasu-tvanam / vājān | asmabhyam | go-mataḥ || codayitrī | maghonaḥ | sūnr̥tā-vatī / uṣāḥ | ucchat | apa | sridhaḥ ||7.81.6||

indrāvaruṇā | yuvam | adhvarāya | naḥ / viśe | janāya | mahi | śarma | yacchatam || dīrgha-prayajyum | ati | yaḥ | vanuṣyati / vayam | jayema | pr̥tanāsu | duḥ-dhyaḥ ||7.82.1||
sam-rāṭ | anyaḥ | sva-rāṭ | anyaḥ | ucyate | vām / mahāntau | indrāvaruṇā | mahāvasū iti mahā-vasū || viśve | devāsaḥ | parame | vi-omani / sam | vām | ojaḥ | vr̥ṣaṇā | sam | balam | dadhuḥ ||7.82.2||
anu | apām | khāni | atr̥ntam | ojasā | ā / sūryam | airayatam | divi | pra-bhum || indrāvaruṇā | made | asya | māyinaḥ / apinvatam | apitaḥ | pinvatam | dhiyaḥ ||7.82.3||
yuvām | it | yut-su | pr̥tanāsu | vahnayaḥ / yuvām | kṣemasya | pra-save | mita-jñavaḥ || īśānā | vasvaḥ | ubhayasya | kāravaḥ / indrāvaruṇā | su-havā | havāmahe ||7.82.4||
indrāvaruṇā | yat | imāni | cakrathuḥ / viśvā | jātāni | bhuvanasya | majmanā || kṣemeṇa | mitraḥ | varuṇam | duvasyati / marut-bhiḥ | ugraḥ | śubham | anyaḥ | īyate ||7.82.5||
mahe | śulkāya | varuṇasya | nu | tviṣe / ojaḥ | mimāte iti | dhruvam | asya | yat | svam || ajāmim | anyaḥ | śnathayantam | ā | atirat / dabhrebhiḥ | anyaḥ | pra | vr̥ṇoti | bhūyasaḥ ||7.82.6||
na | tam | aṁhaḥ | na | duḥ-itāni | martyam / indrāvaruṇā | na | tapaḥ | kutaḥ | cana || yasya | devā | gacchathaḥ | vīthaḥ | adhvaram / na | tam | martasya | naśate | pari-hvr̥tiḥ ||7.82.7||
arvāk | narā | daivyena | avasā | ā | gatam / śr̥ṇutam | havam | yadi | me | jujoṣathaḥ || yuvoḥ | hi | sakhyam | uta | vā | yat | āpyam / mārḍīkam | indrāvaruṇā | ni | yacchatam ||7.82.8||
asmākam | indrāvaruṇā | bhare-bhare / puraḥ-yodhā | bhavatam | kr̥ṣṭi-ojasā || yat | vām | havante | ubhaye | adha | spr̥dhi / naraḥ | tokasya | tanayasya | sātiṣu ||7.82.9||
asme iti | indraḥ | varuṇaḥ | mitraḥ | aryamā / dyumnam | yacchantu | mahi | śarma | sa-prathaḥ || avadhram | jyotiḥ | aditeḥ | r̥ta-vr̥dhaḥ / devasya | ślokam | savituḥ | manāmahe ||7.82.10||

yuvām | narā | paśyamānāsaḥ | āpyam / prācā | gavyantaḥ | pr̥thu-parśavaḥ | yayuḥ || dāsā | ca | vr̥trā | hatam | āryāṇi | ca / su-dāsam | indrāvaruṇā | avasā | avatam ||7.83.1||
yatra | naraḥ | sam-ayante | kr̥ta-dhvajaḥ / yasmin | ājā | bhavati | kim | cana | priyam || yatra | bhayante | bhuvanā | svaḥ-dr̥śaḥ / tatra | naḥ | indrāvaruṇā | adhi | vocatam ||7.83.2||
sam | bhūmyāḥ | antāḥ | dhvasirāḥ | adr̥kṣata / indrāvaruṇā | divi | ghoṣaḥ | ā | aruhat || asthuḥ | janānām | upa | mām | arātayaḥ / arvāk | avasā | havana-śrutā | ā | gatam ||7.83.3||
indrāvaruṇā | vadhanābhiḥ | aprati / bhedam | vanvantā | pra | su-dāsam | āvatam || brahmāṇi | eṣām | śr̥ṇutam | havīmani / satyā | tr̥tsūnām | abhavat | puraḥ-hitiḥ ||7.83.4||
indrāvaruṇau | abhi | ā | tapanti / mā | aghāni | aryaḥ | vanuṣām | arātayaḥ || yuvam | hi | vasvaḥ | ubhayasya | rājathaḥ / adha | sma | naḥ | avatam | pārye | divi ||7.83.5||
yuvām | havante | ubhayāsaḥ | ājiṣu / indram | ca | vasvaḥ | varuṇam | ca | sātaye || yatra | rāja-bhiḥ | daśa-bhiḥ | ni-bādhitam / pra | su-dāsam | āvatam | tr̥tsu-bhiḥ | saha ||7.83.6||
daśa | rājānaḥ | sam-itāḥ | ayajyavaḥ / su-dāsam | indrāvaruṇā | na | yuyudhuḥ || satyā | nr̥ṇām | adma-sadām | upa-stutiḥ / devāḥ | eṣām | abhavan | deva-hūtiṣu ||7.83.7||
dāśa-rājñe | pari-yattāya | viśvataḥ / su-dāse | indrāvaruṇau | aśikṣatam || śvityañcaḥ | yatra | namasā | kapardinaḥ / dhiyā | dhī-vantaḥ | asapanta | tr̥tsavaḥ ||7.83.8||
vr̥trāṇi | anyaḥ | sam-itheṣu | jighnate / vratāni | anyaḥ | abhi | rakṣate | sadā || havāmahe | vām | vr̥ṣaṇā | suvr̥kti-bhiḥ / asme iti | indrāvaruṇā | śarma | yacchatam ||7.83.9||
asme iti | indraḥ | varuṇaḥ | mitraḥ | aryamā / dyumnam | yacchantu | mahi | śarma | sa-prathaḥ || avadhram | jyotiḥ | aditeḥ | r̥ta-vr̥dhaḥ / devasya | ślokam | savituḥ | manāmahe ||7.83.10||

ā | vām | rājānau | adhvare | vavr̥tyām / havyebhiḥ | indrāvaruṇā | namaḥ-bhiḥ || pra | vām | ghr̥tācī | bāhvoḥ | dadhānā / pari | tmanā | viṣu-rūpā | jigāti ||7.84.1||
yuvoḥ | rāṣṭram | br̥hat | invati | dyauḥ / yau | setr̥-bhiḥ | arajju-bhiḥ | sinīthaḥ || pari | naḥ | heḷaḥ | varuṇasya | vr̥jyāḥ / urum | naḥ | indraḥ | kr̥ṇavat | ūm̐ iti | lokam ||7.84.2||
kr̥tam | naḥ | yajñam | vidatheṣu | cārum / kr̥tam | brahmāṇi | sūriṣu | pra-śastā || upo iti | rayiḥ | deva-jūtaḥ | naḥ | etu / pra | naḥ | spārhābhiḥ | ūti-bhiḥ | tiretam ||7.84.3||
asme iti | indrāvaruṇā | viśva-vāram / rayim | dhattam | vasu-mantam | puru-kṣum || pra | yaḥ | ādityaḥ | anr̥tā | mināti / amitā | śūraḥ | dayate | vasūni ||7.84.4||
iyam | indram | varuṇam | aṣṭa | me | gīḥ / pra | āvat | toke | tanaye | tūtujānā || su-ratnāsaḥ | deva-vītim | gamema / yūyam | pāta | svasti-bhiḥ | sadā | naḥ ||7.84.5||

punīṣe | vām | arakṣasam | manīṣām / somam | indrāya | varuṇāya | juhvat || ghr̥ta-pratīkām | uṣasam | na | devīm / tā | naḥ | yāman | uruṣyatām | abhīke ||7.85.1||
spardhante | vai | ūm̐ iti | deva-hūye | atra / yeṣu | dhvajeṣu | didyavaḥ | patanti || yuvam | tān | indrāvaruṇau | amitrān / hatam | parācaḥ | śarvā | viṣūcaḥ ||7.85.2||
āpaḥ | cit | hi | sva-yaśasaḥ | sadaḥ-su / devīḥ | indram | varuṇam | devatā | dhuriti dhuḥ || kr̥ṣṭīḥ | anyaḥ | dhārayati | pra-viktāḥ / vr̥trāṇi | anyaḥ | apratīni | hanti ||7.85.3||
saḥ | su-kratuḥ | r̥ta-cit | astu | hotā / yaḥ | ādityā | śavasā | vām | namasvān || ā-vavartat | avase | vām | haviṣmān / asat | it | saḥ | suvitāya | prayasvān ||7.85.4||
iyam | indram | varuṇam | aṣṭa | me | gīḥ / pra | āvat | toke | tanaye | tūtujānā || su-ratnāsaḥ | deva-vītim | gamema / yūyam | pāta | svasti-bhiḥ | sadā | naḥ ||7.85.5||

dhīrā | tu | asya | mahinā | janūṁṣi / vi | yaḥ | tastambha | rodasī iti | cit | urvī iti || pra | nākam | r̥ṣvam | nunude | br̥hantam / dvitā | nakṣatram | paprathat | ca | bhūma ||7.86.1||
uta | svayā | tanvā | sam | vade | tat / kadā | nu | antaḥ | varuṇe | bhuvāni || kim | me | havyam | ahr̥ṇānaḥ | juṣeta / kadā | mr̥ḷīkam | su-manāḥ | abhi | khyam ||7.86.2||
pr̥cche | tat | enaḥ | varuṇa | didr̥kṣu / upo iti | emi | cikituṣaḥ | vi-pr̥ccham || samānam | it | me | kavayaḥ | cit | āhuḥ / ayam | ha | tubhyam | varuṇaḥ | hr̥ṇīte ||7.86.3||
kim | āgaḥ | āsa | varuṇa | jyeṣṭham / yat | stotāram | jighāṁsasi | sakhāyam || pra | tat | me | vocaḥ | duḥ-dabha | svadhā-vaḥ / ava | tvā | anenāḥ | namasā | turaḥ | iyām ||7.86.4||
ava | drugdhāni | pitryā | sr̥ja | naḥ / ava | yā | vayam | cakr̥ma | tanūbhiḥ || ava | rājan | paśu-tr̥pam | na | tāyum / sr̥ja | vatsam | na | dāmnaḥ | vasiṣṭham ||7.86.5||
na | saḥ | svaḥ | dakṣaḥ | varuṇa | dhrutiḥ | sā / surā | manyuḥ | vi-bhīdakaḥ | acittiḥ || asti | jyāyān | kanīyasaḥ | upa-are / svapnaḥ | cana | it | anr̥tasya | pra-yotā ||7.86.6||
aram | dāsaḥ | na | mīḷhuṣe | karāṇi / aham | devāya | bhūrṇaye | anāgāḥ || acetayat | acitaḥ | devaḥ | aryaḥ / gr̥tsam | rāye | kavi-taraḥ | junāti ||7.86.7||
ayam | su | tubhyam | varuṇa | svadhā-vaḥ / hr̥di | stomaḥ | upa-sr̥itaḥ | cit | astu || śam | naḥ | kṣeme | śam | ūm̐ iti | yoge | naḥ | astu / yūyam | pāta | svasti-bhiḥ | sadā | naḥ ||7.86.8||

radat | pathaḥ | varuṇaḥ | sūryāya / pra | arṇāṁsi | samudriyā | nadīnām || sargaḥ | na | sr̥ṣṭaḥ | arvatīḥ | r̥ta-yan / cakāra | mahīḥ | avanīḥ | aha-bhyaḥ ||7.87.1||
ātmā | te | vātaḥ | rajaḥ | ā | navīnot / paśuḥ | na | bhūrṇiḥ | yavase | sasa-vān || antaḥ | mahī iti | br̥hatī iti | rodasī iti | ime iti / viśvā | te | dhāma | varuṇa | priyāṇi ||7.87.2||
pari | spaśaḥ | varuṇasya | smat-iṣṭāḥ / ubhe iti | paśyanti | rodasī iti | sumeke iti su-meke || r̥ta-vānaḥ | kavayaḥ | yajña-dhīrāḥ / pra-cetasaḥ | ye | iṣayanta | manma ||7.87.3||
uvāca | me | varuṇaḥ | medhirāya / triḥ | sapta | nāma | aghnyā | bibharti || vidvān | padasya | guhyā | na | vocat / yugāya | vipraḥ | uparāya | śikṣan ||7.87.4||
tisraḥ | dyāvaḥ | ni-hitāḥ | antaḥ | asmin / tisraḥ | bhūmīḥ | uparāḥ | ṣaṭ-vidhānāḥ || gr̥tsaḥ | rājā | varuṇaḥ | cakre | etam / divi | pra-īṅkham | hiraṇyayam | śubhe | kam ||7.87.5||
ava | sindhum | varuṇaḥ | dyauḥ-iva | sthāt / drapsaḥ | na | śvetaḥ | mr̥gaḥ | tuviṣmān || gambhīra-śaṁsaḥ | rajasaḥ | vi-mānaḥ / supāra-kṣatraḥ | sataḥ | asya | rājā ||7.87.6||
yaḥ | mr̥ḷayāti | cakruṣe | cit | āgaḥ / vayam | syāma | varuṇe | anāgāḥ || anu | vratāni | aditeḥ | r̥dhantaḥ / yūyam | pāta | svasti-bhiḥ | sadā | naḥ ||7.87.7||

pra | śundhyuvam | varuṇāya | preṣṭhām / matim | vasiṣṭha | mīḷhuṣe | bharasva || yaḥ | īm | arvāñcam | karate | yajatram / sahasra-magham | vr̥ṣaṇam | br̥hantam ||7.88.1||
adha | nu | asya | sam-dr̥śam | jaganvān / agneḥ | anīkam | varuṇasya | maṁsi || svaḥ | yat | aśman | adhi-pāḥ | ūm̐ iti | andhaḥ / abhi | mā | vapuḥ | dr̥śaye | ninīyāt ||7.88.2||
ā | yat | ruhāva | varuṇaḥ | ca | nāvam / pra | yat | samudram | īrayāva | madhyam || adhi | yat | apām | snu-bhiḥ | carāva / pra | pra-īṅkhe | īṅkhayāvahai | śubhe | kam ||7.88.3||
vasiṣṭham | ha | varuṇaḥ | nāvi | ā | adhāt / r̥ṣim | cakāra | su-apāḥ | mahaḥ-bhiḥ || stotāram | vipraḥ | sudina-tve | ahnām / yāt | nu | dyāvaḥ | tatanan | yāt | uṣasaḥ ||7.88.4||
kva | tyāni | nau | sakhyā | babhūvuḥ / sacāvahe iti | yat | avr̥kam | purā | cit || br̥hantam | mānam | varuṇa | svadhā-vaḥ / sahasra-dvāram | jagama | gr̥ham | te ||7.88.5||
yaḥ | āpiḥ | nityaḥ | varuṇa | priyaḥ | san / tvām | āgāṁsi | kr̥ṇavat | sakhā | te || mā | te | enasvantaḥ | yakṣin | bhujema / yandhi | sma | vipraḥ | stuvate | varūtham ||7.88.6||
dhruvāsu | tvā | āsu | kṣitiṣu | kṣiyantaḥ / vi | asmat | pāśam | varuṇaḥ | mumocat || avaḥ | vanvānāḥ | aditeḥ | upa-sthāt / yūyam | pāta | svasti-bhiḥ | sadā | naḥ ||7.88.7||

mo iti | su | varuṇa | mr̥t-mayam / gr̥ham | rājan | aham | gamam || mr̥ḷa | su-kṣatra | mr̥ḷaya ||7.89.1||
yat | emi | prasphuran-iva / dr̥tiḥ | na | dhmātaḥ | adri-vaḥ || mr̥ḷa | su-kṣatra | mr̥ḷaya ||7.89.2||
kratvaḥ | samaha | dīnatā / prati-īpam | jagama | śuce || mr̥ḷa | su-kṣatra | mr̥ḷaya ||7.89.3||
apām | madhye | tasthi-vāṁsam / tr̥ṣṇā | avidat | jaritāram || mr̥ḷa | su-kṣatra | mr̥ḷaya ||7.89.4||
yat | kim | ca | idam | varuṇa | daivye | jane / abhi-droham | manuṣyāḥ | carāmasi || acittī | yat | tava | dharma | yuyopima / mā | naḥ | tasmāt | enasaḥ | deva | ririṣaḥ ||7.89.5||

pra | vīra-yā | śucayaḥ | dadrire | vām / adhvaryu-bhiḥ | madhu-mantaḥ | sutāsaḥ || vaha | vāyo iti | ni-yutaḥ | yāhi | accha / piba | sutasya | andhasaḥ | madāya ||7.90.1||
īśānāya | pra-hutim | yaḥ | te | ānaṭ / śucim | somam | śuci-pāḥ | tubhyam | vāyo iti || kr̥ṇoṣi | tam | martyeṣu | pra-śastam / jātaḥ-jātaḥ | jāyate | vājī | asya ||7.90.2||
rāye | nu | yam | jajñatuḥ | rodasī iti | ime iti / rāye | devī | dhiṣaṇā | dhāti | devam || adha | vāyum | ni-yutaḥ | saścata | svāḥ / uta | śvetam | vasu-dhitim | nireke ||7.90.3||
ucchan | uṣasaḥ | su-dināḥ | ariprāḥ / uru | jyotiḥ | vividuḥ | dīdhyānāḥ || gavyam | cit | ūrvam | uśijaḥ | vi | vavruḥ / teṣām | anu | pra-divaḥ | sasruḥ | āpaḥ ||7.90.4||
te | satyena | manasā | dīdhyānāḥ / svena | yuktāsaḥ | kratunā | vahanti || indravāyū iti | vīra-vāham | ratham | vām / īśānayoḥ | abhi | pr̥kṣaḥ | sacante ||7.90.5||
īśānāsaḥ | ye | dadhate | svaḥ | naḥ / gobhiḥ | aśvebhiḥ | vasu-bhiḥ | hiraṇyaiḥ || indravāyū iti | sūrayaḥ | viśvam | āyuḥ / arvat-bhiḥ | vīraiḥ | pr̥tanāsu | sahyuḥ ||7.90.6||
arvantaḥ | na | śravasaḥ | bhikṣamāṇāḥ / indravāyū iti | sustuti-bhiḥ | vasiṣṭhāḥ || vāja-yantaḥ | su | avase | huvema / yūyam | pāta | svasti-bhiḥ | sadā | naḥ ||7.90.7||

kuvit | aṅga | namasā | ye | vr̥dhāsaḥ / purā | devāḥ | anavadyāsaḥ | āsan || te | vāyave | manave | bādhitāya / avāsayan | uṣasam | sūryeṇa ||7.91.1||
uśantā | dūtā | na | dabhāya | gopā / māsaḥ | ca | pāthaḥ | śaradaḥ | ca | pūrvīḥ || indravāyū iti | su-stutiḥ | vām | iyānā / mārḍīkam | īṭṭe | suvitam | ca | navyam ||7.91.2||
pīvaḥ-annān | rayi-vr̥dhaḥ | su-medhāḥ / śvetaḥ | sisakti | ni-yutām | abhi-śrīḥ || te | vāyave | sa-manasaḥ | vi | tasthuḥ / viśvā | it | naraḥ | su-apatyāni | cakruḥ ||7.91.3||
yāvat | taraḥ | tanvaḥ | yāvat | ojaḥ / yāvat | naraḥ | cakṣasā | dīdhyānāḥ || śucim | somam | śuci-pā | pātam | asme iti / indravāyū iti | sadatam | barhiḥ | ā | idam ||7.91.4||
ni-yuvānā | ni-yutaḥ | spārha-vīrāḥ / indravāyū iti | sa-ratham | yātam | arvāk || idam | hi | vām | pra-bhr̥tam | madhvaḥ | agram / adha | prīṇānā | vi | mumuktam | asme iti ||7.91.5||
yāḥ | vām | śatam | ni-yutaḥ | yāḥ | sahasram / indravāyū iti | viśva-vārāḥ | sacante || ā | ābhiḥ | yātam | su-vidatrābhiḥ | arvāk / pātam | narā | prati-bhr̥tasya | madhvaḥ ||7.91.6||
arvantaḥ | na | śravasaḥ | bhikṣamāṇāḥ / indravāyū iti | sustuti-bhiḥ | vasiṣṭhāḥ || vāja-yantaḥ | su | avase | huvema / yūyam | pāta | svasti-bhiḥ | sadā | naḥ ||7.91.7||

ā | vāyo iti | bhūṣa | śuci-pāḥ | upa | naḥ / sahasram | te | ni-yutaḥ | viśva-vāra || upo iti | te | andhaḥ | madyam | ayāmi / yasya | deva | dadhiṣe | pūrva-peyam ||7.92.1||
pra | sotā | jīraḥ | adhvareṣu | asthāt / somam | indrāya | vāyave | pibadhyai || pra | yat | vām | madhvaḥ | agriyam | bharanti / adhvaryavaḥ | deva-yantaḥ | śacībhiḥ ||7.92.2||
pra | yābhiḥ | yāsi | dāśvāṁsam | accha / niyut-bhiḥ | vāyo iti | iṣṭaye | duroṇe || ni | naḥ | rayim | su-bhojasam | yuvasva / ni | vīram | gavyam | aśvyam | ca | rādhaḥ ||7.92.3||
ye | vāyave | indra-mādanāsaḥ / ā-devāsaḥ | ni-tośanāsaḥ | aryaḥ || ghnantaḥ | vr̥trāṇi | sūri-bhiḥ | syāma / sasahvāṁsaḥ | yudhā | nr̥-bhiḥ | amitrān ||7.92.4||
ā | naḥ | niyut-bhiḥ | śatinībhiḥ | adhvaram / sahasriṇībhiḥ | upa | yāhi | yajñam || vāyo iti | asmin | savane | mādayasva / yūyam | pāta | svasti-bhiḥ | sadā | naḥ ||7.92.5||

śucim | nu | stomam | nava-jātam | adya / indrāgnī iti | vr̥tra-hanā | juṣethām || ubhā | hi | vām | su-havā | johavīmi / tā | vājam | sadyaḥ | uśate | dheṣṭhā ||7.93.1||
tā | sānasī iti | śavasānā | hi | bhūtam / sākam-vr̥dhā | śavasā | śūśu-vāṁsā || kṣayantau | rāyaḥ | yavasasya | bhūreḥ / pr̥ṅktam | vājasya | sthavirasya | ghr̥ṣveḥ ||7.93.2||
upo iti | ha | yat | vidatham | vājinaḥ | guḥ / dhībhiḥ | viprāḥ | pra-matim | icchamānāḥ || arvantaḥ | na | kāṣṭhām | nakṣamāṇāḥ / indrāgnī iti | johuvataḥ | naraḥ | te ||7.93.3||
gīḥ-bhiḥ | vipraḥ | pra-matim | icchamānaḥ / īṭṭe | rayim | yaśasam | pūrva-bhājam || indrāgnī iti | vr̥tra-hanā | su-vajrā / pra | naḥ | navyebhiḥ | tiratam | deṣṇaiḥ ||7.93.4||
sam | yat | mahī iti | mithatī iti | spardhamāne iti / tanū-rucā | śūra-sātā | yataite iti || adeva-yum | vidathe | devayu-bhiḥ / satrā | hatam | soma-sutā | janena ||7.93.5||
imām | ūm̐ iti | su | soma-sutim | upa | naḥ / ā | indrāgnī iti | saumanasāya | yātam || nu | cit | hi | parimamnāthe iti pari-mamnāthe | asmān / ā | vām | śaśvat-bhiḥ | vavr̥tīya | vājaiḥ ||7.93.6||
saḥ | agne | enā | namasā | sam-iddhaḥ / accha | mitram | varuṇam | indram | voceḥ || yat | sīm | āgaḥ | cakr̥ma | tat | su | mr̥ḷa / tat | aryamā | aditiḥ | śiśrathantu ||7.93.7||
etāḥ | agne | āśuṣāṇāsaḥ | iṣṭīḥ / yuvoḥ | sacā | abhi | aśyāma | vājān || mā | indraḥ | naḥ | viṣṇuḥ | marutaḥ | pari | khyan / yūyam | pāta | svasti-bhiḥ | sadā | naḥ ||7.93.8||

iyam | vām | asya | manmanaḥ / indrāgnī iti | pūrvya-stutiḥ || abhrāt | vr̥ṣṭiḥ-iva | ajani ||7.94.1||
śr̥ṇutam | jarituḥ | havam / indrāgnī iti | vanatam | giraḥ || īśānā | pipyatam | dhiyaḥ ||7.94.2||
mā | pāpa-tvāya | naḥ | narā / indrāgnī iti | mā | abhi-śastaye || mā | naḥ | rīradhatam | nide ||7.94.3||
indre | agnā | namaḥ | br̥hat / su-vr̥ktim | ā | īrayāmahe || dhiyā | dhenāḥ | avasyavaḥ ||7.94.4||
tā | hi | śaśvantaḥ | īḷate / itthā | viprāsaḥ | ūtaye || sa-bādhaḥ | vāja-sātaye ||7.94.5||
tā | vām | gīḥ-bhiḥ | vipanyavaḥ / prayasvantaḥ | havāmahe || medha-sātā | saniṣyavaḥ ||7.94.6||
indrāgnī iti | avasā | ā | gatam / asmabhyam | carṣaṇi-sahā || mā | naḥ | duḥ-śaṁsaḥ | īśata ||7.94.7||
mā | kasya | naḥ | araruṣaḥ / dhūrtiḥ | praṇak | martyasya || indrāgnī iti | śarma | yacchatam ||7.94.8||
go-mat | hiraṇya-vat | vasu / yat | vām | aśva-vat | īmahe || indrāgnī iti | tat | vanemahi ||7.94.9||
yat | some | ā | sute | naraḥ / indrāgnī iti | ajohavuḥ || sapti-vantā | saparyavaḥ ||7.94.10||
ukthebhiḥ | vr̥trahan-tamā / yā | mandānā | cit | ā | girā || āṅgūṣaiḥ | ā-vivāsataḥ ||7.94.11||
tau | it | duḥ-śaṁsam | martyam / duḥ-vidvāṁsam | rakṣasvinam || ā-bhogam | hanmanā | hatam / uda-dhim | hanmanā | hatam ||7.94.12||

pra | kṣodasā | dhāyasā | sasre | eṣā / sarasvatī | dharuṇam | āyasī | pūḥ || pra-bābadhānā | rathyā-iva | yāti / viśvāḥ | apaḥ | mahinā | sindhuḥ | anyāḥ ||7.95.1||
ekā | acetat | sarasvatī | nadīnām / śuciḥ | yatī | giri-bhyaḥ | ā | samudrāt || rāyaḥ | cetantī | bhuvanasya | bhūreḥ / ghr̥tam | payaḥ | duduhe | nāhuṣāya ||7.95.2||
saḥ | vavr̥dhe | naryaḥ | yoṣaṇāsu / vr̥ṣā | śiśuḥ | vr̥ṣabhaḥ | yajñiyāsu || saḥ | vājinam | maghavat-bhyaḥ | dadhāti / vi | sātaye | tanvam | mamr̥jīta ||7.95.3||
uta | syā | naḥ | sarasvatī | juṣāṇā / upa | śravat | su-bhagā | yajñe | asmin || mitajñu-bhiḥ | namasyaiḥ | iyānā / rāyā | yujā | cit | ut-tarā | sakhi-bhyaḥ ||7.95.4||
imā | juhvānāḥ | yuṣmat | ā | namaḥ-bhiḥ / prati | stomam | sarasvati | juṣasva || tava | śarman | priya-tame | dadhānāḥ / upa | stheyāma | śaraṇam | na | vr̥kṣam ||7.95.5||
ayam | ūm̐ iti | te | sarasvati | vasiṣṭhaḥ / dvārau | r̥tasya | su-bhage | vi | āvarityāvaḥ || vardha | śubhre | stuvate | rāsi | vājān / yūyam | pāta | svasti-bhiḥ | sadā | naḥ ||7.95.6||

br̥hat | ūm̐ iti | gāyiṣe | vacaḥ / asuryā | nadīnām || sarasvatīm | it | mahaya | suvr̥kti-bhiḥ / stomaiḥ | vasiṣṭha | rodasī iti ||7.96.1||
ubhe iti | yat | te | mahinā | śubhre | andhasī iti / adhi-kṣiyanti | pūravaḥ || sā | naḥ | bodhi | avitrī | marut-sakhā / coda | rādhaḥ | maghonām ||7.96.2||
bhadram | it | bhadrā | kr̥ṇavat | sarasvatī / akava-arī | cetati | vājinī-vatī || gr̥ṇānā | jamadagni-vat / stuvānā | ca | vasiṣṭha-vat ||7.96.3||
jani-yantaḥ | nu | agravaḥ / putri-yantaḥ | su-dānavaḥ || sarasvantam | havāmahe ||7.96.4||
ye | te | sarasvaḥ | ūrmayaḥ / madhu-mantaḥ | ghr̥ta-ścutaḥ || tebhiḥ | naḥ | avitā | bhava ||7.96.5||
pīpi-vāṁsam | sarasvataḥ / stanam | yaḥ | viśva-darśataḥ || bhakṣīmahi | pra-jām | iṣam ||7.96.6||

yajñe | divaḥ | nr̥-sadane | pr̥thivyāḥ / naraḥ | yatra | deva-yavaḥ | madanti || indrāya | yatra | savanāni | sunve / gamat | madāya | prathamam | vayaḥ | ca ||7.97.1||
ā | daivyā | vr̥ṇīmahe | avāṁsi / br̥haspatiḥ | naḥ | mahe | ā | sakhāyaḥ || yathā | bhavema | mīḷhuṣe | anāgāḥ / yaḥ | naḥ | dātā | parā-vataḥ | pitā-iva ||7.97.2||
tam | ūm̐ iti | jyeṣṭham | namasā | haviḥ-bhiḥ / su-śevam | brahmaṇaḥ | patim | gr̥ṇīṣe || indram | ślokaḥ | mahi | daivyaḥ | sisaktu / yaḥ | brahmaṇaḥ | deva-kr̥tasya | rājā ||7.97.3||
saḥ | ā | naḥ | yonim | sadatu | preṣṭhaḥ / br̥haspatiḥ | viśva-vāraḥ | yaḥ | asti || kāmaḥ | rāyaḥ | su-vīryasya | tam | dāt / parṣat | naḥ | ati | saścataḥ | ariṣṭān ||7.97.4||
tam | ā | naḥ | arkam | amr̥tāya | juṣṭam / ime | dhāsuḥ | amr̥tāsaḥ | purā-jāḥ || śuci-krandam | yajatam | pastyānām / br̥haspatim | anarvāṇam | huvema ||7.97.5||
tam | śagmāsaḥ | aruṣāsaḥ | aśvāḥ / br̥haspatim | saha-vāhaḥ | vahanti || sahaḥ | cit | yasya | nīla-vat | sadha-stham / nabhaḥ | na | rūpam | aruṣam | vasānāḥ ||7.97.6||
saḥ | hi | śuciḥ | śata-patraḥ | saḥ | śundhyuḥ / hiraṇya-vāśīḥ | iṣiraḥ | svaḥ-sāḥ || br̥haspatiḥ | saḥ | su-āveśaḥ | r̥ṣvaḥ / puru | sakhi-bhyaḥ | ā-sutim | kariṣṭhaḥ ||7.97.7||
devī iti | devasya | rodasī iti | janitrī iti / br̥haspatim | vāvr̥dhatuḥ | mahi-tvā || dakṣāyyāya | dakṣata | sakhāyaḥ / karat | brahmaṇe | su-tarā | su-gādhā ||7.97.8||
iyam | vām | brahmaṇaḥ | pate | su-vr̥ktiḥ / brahma | indrāya | vajriṇe | akāri || aviṣṭam | dhiyaḥ | jigr̥tam | puram-dhīḥ / jajastam | aryaḥ | vanuṣām | arātīḥ ||7.97.9||
br̥haspate | yuvam | indraḥ | ca | vasvaḥ / divyasya | īśāthe iti | uta | pārthivasya || dhattam | rayim | stuvate | kīraye | cit / yūyam | pāta | svasti-bhiḥ | sadā | naḥ ||7.97.10||

adhvaryavaḥ | aruṇam | dugdham | aṁśum / juhotana | vr̥ṣabhāya | kṣitīnām || gaurāt | vedīyān | ava-pānam | indraḥ / viśvāhā | it | yāti | suta-somam | icchan ||7.98.1||
yat | dadhiṣe | pra-divi | cāru | annam / dive-dive | pītim | it | asya | vakṣi || uta | hr̥dā | uta | manasā | juṣāṇaḥ / uśan | indra | pra-sthitān | pāhi | somān ||7.98.2||
jajñānaḥ | somam | sahase | papātha / pra | te | mātā | mahimānam | uvāca || ā | indra | paprātha | uru | antarikṣam / yudhā | devebhyaḥ | varivaḥ | cakartha ||7.98.3||
yat | yodhayāḥ | mahataḥ | manyamānān / sākṣāma | tān | bāhu-bhiḥ | śāśadānān || yat | vā | nr̥-bhiḥ | vr̥taḥ | indra | abhi-yudhyāḥ / tam | tvayā | ājim | sauśravasam | jayema ||7.98.4||
pra | indrasya | vocam | prathamā | kr̥tāni / pra | nūtanā | magha-vā | yā | cakāra || yadā | it | adevīḥ | asahiṣṭa | māyāḥ / atha | abhavat | kevalaḥ | somaḥ | asya ||7.98.5||
tava | idam | viśvam | abhitaḥ | paśavyam / yat | paśyasi | cakṣasā | sūryasya || gavām | asi | go-patiḥ | ekaḥ | indra / bhakṣīmahi | te | pra-yatasya | vasvaḥ ||7.98.6||
br̥haspate | yuvam | indraḥ | ca | vasvaḥ / divyasya | īśāthe iti | uta | pārthivasya || dhattam | rayim | stuvate | kīraye | cit / yūyam | pāta | svasti-bhiḥ | sadā | naḥ ||7.98.7||

paraḥ | mātrayā | tanvā | vr̥dhāna / na | te | mahi-tvam | anu | aśnuvanti || ubhe iti | te | vidma | rajasī iti | pr̥thivyāḥ / viṣṇo iti | deva | tvam | paramasya | vitse ||7.99.1||
na | te | viṣṇo iti | jāyamānaḥ | na | jātaḥ / deva | mahimnaḥ | param | antam | āpa || ut | astabhnāḥ | nākam | r̥ṣvam | br̥hantam / dādhartha | prācīm | kakubham | pr̥thivyāḥ ||7.99.2||
irāvatī itīrā-vatī | dhenumatī iti dhenu-matī | hi | bhūtam / suyavasinī iti su-yavasinī | manuṣe | daśasyā || vi | astabhnāḥ | rodasī iti | viṣṇo iti | ete iti / dādhartha | pr̥thivīm | abhitaḥ | mayūkhaiḥ ||7.99.3||
urum | yajñāya | cakrathuḥ | ūm̐ iti | lokam / janayantā | sūryam | uṣasam | agnim || dāsasya | cit | vr̥ṣa-śiprasya | māyāḥ / jaghnathuḥ | narā | pr̥tanājyeṣu ||7.99.4||
indrāviṣṇū iti | dr̥ṁhitāḥ | śambarasya / nava | puraḥ | navatim | ca | śnathiṣṭam || śatam | varcinaḥ | sahasram | ca | sākam / hathaḥ | aprati | asurasya | vīrān ||7.99.5||
iyam | manīṣā | br̥hatī | br̥hantā / uru-kramā | tavasā | vardhayantī || rare | vām | stomam | vidatheṣu | viṣṇo iti / pinvatam | iṣaḥ | vr̥janeṣu | indra ||7.99.6||
vaṣaṭ | te | viṣṇo iti | āsaḥ | ā | kr̥ṇomi / tat | me | juṣasva | śipi-viṣṭa | havyam || vardhantu | tvā | su-stutayaḥ | giraḥ | me / yūyam | pāta | svasti-bhiḥ | sadā | naḥ ||7.99.7||

nu | martaḥ | dayate | saniṣyan / yaḥ | viṣṇave | uru-gāyāya | dāśat || pra | yaḥ | satrācā | manasā | yajāte / etāvantam | naryam | ā-vivāsāt ||7.100.1||
tvam | viṣṇo iti | su-matim | viśva-janyām / apra-yutām | eva-yāvaḥ | matim | dāḥ || parcaḥ | yathā | naḥ | suvitasya | bhūreḥ / aśva-vataḥ | puru-candrasya | rāyaḥ ||7.100.2||
triḥ | devaḥ | pr̥thivīm | eṣaḥ | etām / vi | cakrame | śata-arcasam | mahi-tvā || pra | viṣṇuḥ | astu | tavasaḥ | tavīyān / tveṣam | hi | asya | sthavirasya | nāma ||7.100.3||
vi | cakrame | pr̥thivīm | eṣaḥ | etām / kṣetrāya | viṣṇuḥ | manuṣe | daśasyan || dhruvāsaḥ | asya | kīrayaḥ | janāsaḥ / uru-kṣitim | su-janimā | cakāra ||7.100.4||
pra | tat | te | adya | śipi-viṣṭa | nāma / aryaḥ | śaṁsāmi | vayunāni | vidvān || tam | tvā | gr̥ṇāmi | tavasam | atavyān / kṣayantam | asya | rajasaḥ | parāke ||7.100.5||
kim | it | te | viṣṇo iti | pari-cakṣyam | bhūt / pra | yat | vavakṣe | śipi-viṣṭaḥ | asmi || mā | varpaḥ | asmat | apa | gūhaḥ | etat / yat | anya-rūpaḥ | sam-ithe | babhūtha ||7.100.6||
vaṣaṭ | te | viṣṇo iti | āsaḥ | ā | kr̥ṇomi / tat | me | juṣasva | śipi-viṣṭa | havyam || vardhantu | tvā | su-stutayaḥ | giraḥ | me / yūyam | pāta | svasti-bhiḥ | sadā | naḥ ||7.100.7||

tisraḥ | vācaḥ | pra | vada | jyotiḥ-agrāḥ / yāḥ | etat | duhre | madhu-dogham | ūdhaḥ || saḥ | vatsam | kr̥ṇvan | garbham | oṣadhīnām / sadyaḥ | jātaḥ | vr̥ṣabhaḥ | roravīti ||7.101.1||
yaḥ | vardhanaḥ | oṣadhīnām | yaḥ | apām / yaḥ | viśvasya | jagataḥ | devaḥ | īśe || saḥ | tri-dhātu | śaraṇam | śarma | yaṁsat / tri-vartu | jyotiḥ | su-abhiṣṭi | asme iti ||7.101.2||
starīḥ | ūm̐ iti | tvat | bhavati | sūte | ūm̐ iti | tvat / yathā-vaśam | tanvam | cakre | eṣaḥ || pituḥ | payaḥ | prati | gr̥bhṇāti | mātā / tena | pitā | vardhate | tena | putraḥ ||7.101.3||
yasmin | viśvāni | bhuvanāni | tasthuḥ / tisraḥ | dyāvaḥ | tredhā | sasruḥ | āpaḥ || trayaḥ | kośāsaḥ | upa-secanāsaḥ / madhvaḥ | ścotanti | abhitaḥ | vi-rapśam ||7.101.4||
idam | vacaḥ | parjanyāya | sva-rāje / hr̥daḥ | astu | antaram | tat | jujoṣat || mayaḥ-bhuvaḥ | vr̥ṣṭayaḥ | santu | asme iti / su-pippalāḥ | oṣadhīḥ | deva-gopāḥ ||7.101.5||
saḥ | retaḥ-dhāḥ | vr̥ṣabhaḥ | śaśvatīnām / tasmin | ātmā | jagataḥ | tusthuṣaḥ | ca || tat | mā | r̥tam | pātu | śata-śāradāya / yūyam | pāta | svasti-bhiḥ | sadā | naḥ ||7.101.6||

parjanyāya | pra | gāyata / divaḥ | putrāya | mīḷhuṣe || saḥ | naḥ | yavasam | icchatu ||7.102.1||
yaḥ | garbham | oṣadhīnām / gavām | kr̥ṇoti | arvatām || parjanyaḥ | puruṣīṇām ||7.102.2||
tasmai | it | āsye | haviḥ / juhota | madhumat-tamam || iḷām | naḥ | sam-yatam | karat ||7.102.3||

saṁvatsaram | śaśayānāḥ / brāhmaṇāḥ | vrata-cāriṇaḥ || vācam | parjanya-jinvitām / pra | maṇḍūkāḥ | avādiṣuḥ ||7.103.1||
divyāḥ | āpaḥ | abhi | yat | enam | āyan / dr̥tim | na | śuṣkam | sarasī iti | śayānam || gavām | aha | na | māyuḥ | vatsinīnām / maṇḍūkānām | vagnuḥ | atra | sam | eti ||7.103.2||
yat | īm | enān | uśataḥ | abhi | avarṣīt / tr̥ṣyā-vataḥ | prāvr̥ṣi | ā-gatāyām || akhkhalīkr̥tya | pitaram | na | putraḥ / anyaḥ | anyam | upa | vadantam | eti ||7.103.3||
anyaḥ | anyam | anu | gr̥bhṇāti | enoḥ / apām | pra-sarge | yat | amandiṣātām || maṇḍūkaḥ | yat | abhi-vr̥ṣṭaḥ | kaniskan / pr̥śniḥ | sam-pr̥ṅkte | haritena | vācam ||7.103.4||
yat | eṣām | anyaḥ | anyasya | vācam / śāktasya-iva | vadati | śikṣamāṇaḥ || sarvam | tat | eṣām | samr̥dhā-iva | parva / yat | su-vācaḥ | vadathana | adhi | ap-su ||7.103.5||
go-māyuḥ | ekaḥ | aja-māyuḥ | ekaḥ / pr̥śniḥ | ekaḥ | haritaḥ | ekaḥ | eṣām || samānam | nāma | bibhrataḥ | vi-rūpāḥ / puru-trā | vācam | pipiśuḥ | vadantaḥ ||7.103.6||
brāhmaṇāsaḥ | ati-rātre | na | some / saraḥ | na | pūrṇam | abhitaḥ | vadantaḥ || saṁvatsarasya | tat | ahariti | pari | stha / yat | maṇḍūkāḥ | prāvr̥ṣīṇam | babhūva ||7.103.7||
brāhmaṇāsaḥ | sominaḥ | vācam | akrata / brahma | kr̥ṇvantaḥ | parivatsarīṇam || adhvaryavaḥ | gharmiṇaḥ | sisvidānāḥ / āviḥ | bhavanti | guhyāḥ | na | ke | cit ||7.103.8||
deva-hitim | jugupuḥ | dvādaśasya / r̥tum | naraḥ | na | pra | minanti | ete || saṁvatsare | prāvr̥ṣi | ā-gatāyām / taptāḥ | gharmāḥ | aśnuvate | vi-sargam ||7.103.9||
go-māyuḥ | adāt | aja-māyuḥ | adāt / pr̥śniḥ | adāt | haritaḥ | naḥ | vasūni || gavām | maṇḍūkāḥ | dadataḥ | śatāni / sahasra-sāve | pra | tirante | āyuḥ ||7.103.10||

indrāsomā | tapatam | rakṣaḥ | ubjatam / ni | arpayatam | vr̥ṣaṇā | tamaḥ-vr̥dhaḥ || parā | śr̥ṇītam | acitaḥ | ni | oṣatam / hatam | nudethām | ni | śiśītam | atriṇaḥ ||7.104.1||
indrāsomā | sam | agha-śaṁsam | abhi | agham / tapuḥ | yayastu | caruḥ | agnivān-iva || brahma-dviṣe | kravya-ade | ghora-cakṣase / dveṣaḥ | dhattam | anavāyam | kimīdine ||7.104.2||
indrāsomā | duḥ-kr̥taḥ | vavre | antaḥ / anārambhaṇe | tamasi | pra | vidhyatam || yathā | na | ataḥ | punaḥ | ekaḥ | cana | ut-ayat / tat | vām | astu | sahase | manyu-mat | śavaḥ ||7.104.3||
indrāsomā | vartayatam | divaḥ | vadham / sam | pr̥thivyāḥ | agha-śaṁsāya | tarhaṇam || ut | takṣatam | svaryam | parvatebhyaḥ / yena | rakṣaḥ | vavr̥dhānam | ni-jūrvathaḥ ||7.104.4||
indrāsomā | vartayatam | divaḥ | pari / agni-taptebhiḥ | yuvam | aśmahanma-bhiḥ || tapuḥ-vadhebhiḥ | ajarebhiḥ | atriṇaḥ / ni | parśāne | vidhyatam | yantu | ni-svaram ||7.104.5||
indrāsomā | pari | vām | bhūtu | viśvataḥ / iyam | matiḥ | kakṣyā | aśvā-iva | vājinā || yām | vām | hotrām | pari-hinomi | medhayā / imā | brahmāṇi | nr̥patī iveti nr̥patī-iva | jinvatam ||7.104.6||
prati | smarethām | tujayat-bhiḥ | evaiḥ / hatam | druhaḥ | rakṣasaḥ | bhaṅgura-vataḥ || indrāsomā | duḥ-kr̥te | mā | su-gam | bhūt / yaḥ | naḥ | kadā | cit | abhi-dāsati | druhā ||7.104.7||
yaḥ | mā | pākena | manasā | carantam / abhi-caṣṭe | anr̥tebhiḥ | vacaḥ-bhiḥ || āpaḥ-iva | kāśinā | sam-gr̥bhītāḥ / asan | astu | asataḥ | indra | vaktā ||7.104.8||
ye | pāka-śaṁsam | vi-harante | evaiḥ / ye | vā | bhadram | dūṣayanti | svadhābhiḥ || ahaye | vā | tān | pra-dadātu | somaḥ / ā | vā | dadhātu | niḥ-r̥teḥ | upa-sthe ||7.104.9||
yaḥ | naḥ | rasam | dipsati | pitvaḥ | agne / yaḥ | aśvānām | yaḥ | gavām | yaḥ | tanūnām || ripuḥ | stenaḥ | steya-kr̥t | dabhram | etu / ni | saḥ | hīyatām | tanvā | tanā | ca ||7.104.10||
paraḥ | saḥ | astu | tanvā | tanā | ca / tisraḥ | pr̥thivīḥ | adhaḥ | astu | viśvāḥ || prati | śuṣyatu | yaśaḥ | asya | devāḥ / yaḥ | naḥ | divā | dipsati | yaḥ | ca | naktam ||7.104.11||
su-vijñānam | cikituṣe | janāya / sat | ca | asat | ca | vacasī iti | paspr̥dhāte iti || tayoḥ | yat | satyam | yatarat | r̥jīyaḥ / tat | it | somaḥ | avati | hanti | asat ||7.104.12||
na | vai | ūm̐ iti | somaḥ | vr̥jinam | hinoti / na | kṣatriyam | mithuyā | dhārayantam || hanti | rakṣaḥ | hanti | asat | vadantam / ubhau | indrasya | pra-sitau | śayāte iti ||7.104.13||
yadi | vā | aham | anr̥ta-devaḥ | āsa / mogham | vā | devān | api-ūhe | agne || kim | asmabhyam | jāta-vedaḥ | hr̥ṇīṣe / drogha-vācaḥ | te | niḥ-r̥tham | sacantām ||7.104.14||
adya | murīya | yadi | yātu-dhānaḥ | asmi / yadi | vā | āyuḥ | tatapa | puruṣasya || adha | saḥ | vīraiḥ | daśa-bhiḥ | vi | yūyāḥ / yaḥ | mā | mogham | yātu-dhāna | iti | āha ||7.104.15||
yaḥ | mā | ayātum | yātu-dhāna | iti | āha / yaḥ | vā | rakṣāḥ | śuciḥ | asmi | iti | āha || indraḥ | tam | hantu | mahatā | vadhena / viśvasya | jantoḥ | adhamaḥ | padīṣṭa ||7.104.16||
pra | yā | jigāti | khargalā-iva | naktam / apa | druhā | tanvam | gūhamānā || vavrān | anantān | ava | sā | padīṣṭa / grāvāṇaḥ | ghnantu | rakṣasaḥ | upabdaiḥ ||7.104.17||
vi | tiṣṭhadhvam | marutaḥ | vikṣu | icchata / gr̥bhāyata | rakṣasaḥ | sam | pinaṣṭana || vayaḥ | ye | bhūtvī | patayanti | nakta-bhiḥ / ye | vā | ripaḥ | dadhire | deve | adhvare ||7.104.18||
pra | vartaya | divaḥ | aśmānam | indra / soma-śitam | magha-van | sam | śiśādhi || prāktāt | apāktāt | adharāt | udaktāt / abhi | jahi | rakṣasaḥ | parvatena ||7.104.19||
ete | ūm̐ iti | tye | patayanti | śva-yātavaḥ / indram | dipsanti | dipsavaḥ | adābhyam || śiśīte | śakraḥ | piśunebhyaḥ | vadham / nūnam | sr̥jat | aśanim | yātumat-bhyaḥ ||7.104.20||
indraḥ | yātūnām | abhavat | parā-śaraḥ / haviḥ-mathīnām | abhi | ā-vivāsatām || abhi | it | ūm̐ iti | śakraḥ | paraśuḥ | yathā | vanam / pātrā-iva | bhindan | sataḥ | eti | rakṣasaḥ ||7.104.21||
ulūka-yātum | śuśulūka-yātum / jahi | śva-yātum | uta | koka-yātum || suparṇa-yātum | uta | gr̥dhra-yātum / dr̥ṣadā-iva | pra | mr̥ṇa | rakṣaḥ | indra ||7.104.22||
mā | naḥ | rakṣaḥ | abhi | naṭ | yātu-māvatām / apa | ucchatu | mithunā | yā | kimīdinā || pr̥thivī | naḥ | pārthivāt | pātu | aṁhasaḥ / antarikṣam | divyāt | pātu | asmān ||7.104.23||
indra | jahi | pumāṁsam | yātu-dhānam / uta | striyam | māyayā | śāśadānām || vi-grīvāsaḥ | mūra-devāḥ | r̥dantu / mā | te | dr̥śan | sūryam | ut-carantam ||7.104.24||
prati | cakṣva | vi | cakṣva / indraḥ | ca | soma | jāgr̥tam || rakṣaḥ-bhyaḥ | vadham | asyatam / aśanim | yātumat-bhyaḥ ||7.104.25||

mā | cit | anyat | vi | śaṁsata / sakhāyaḥ | mā | riṣaṇyata || indram | it | stota | vr̥ṣaṇam | sacā | sute / muhuḥ | ukthā | ca | śaṁsata ||8.1.1||
ava-krakṣiṇam | vr̥ṣabham | yathā | ajuram / gām | na | carṣaṇi-saham || vi-dveṣaṇam | sam-vananā | ubhayam-karam / maṁhiṣṭham | ubhayāvinam ||8.1.2||
yat | cit | hi | tvā | janāḥ | ime / nānā | havante | ūtaye || asmākam | brahma | idam | indra | bhūtu | te / ahā | viśvā | ca | vardhanam ||8.1.3||
vi | tartūryante | magha-van | vipaḥ-citaḥ / aryaḥ | vipaḥ | janānām || upa | kramasva | puru-rūpam | ā | bhara / vājam | nediṣṭham | ūtaye ||8.1.4||
mahe | cana | tvām | adri-vaḥ / parā | śulkāya | deyām || na | sahasrāya | na | ayutāya | vajri-vaḥ / na | śatāya | śata-magha ||8.1.5||
vasyān | indra | asi | me | pituḥ / uta | bhrātuḥ | abhuñjataḥ || mātā | ca | me | chadayathaḥ | samā | vaso iti / vasu-tvanāya | rādhase ||8.1.6||
kva | iyatha | kva | it | asi / puru-trā | cit | hi | te | manaḥ || alarṣi | yudhma | khaja-kr̥t | puram-dara / pra | gāyatrāḥ | agāsiṣuḥ ||8.1.7||
pra | asmai | gāyatram | arcata / vavātuḥ | yaḥ | param-daraḥ || yābhiḥ | kāṇvasya | upa | barhiḥ | ā-sadam / yāsat | vajrī | bhinat | puraḥ ||8.1.8||
ye | te | santi | daśa-gvinaḥ / śatinaḥ | ye | sahasriṇaḥ || aśvāsaḥ | ye | te | vr̥ṣaṇaḥ | raghu-druvaḥ / tebhiḥ | naḥ | tūyam | ā | gahi ||8.1.9||
ā | tu | adya | sabaḥ-dughām / huve | gāyatra-vepasam || indram | dhenum | su-dughām | anyām | iṣam / uru-dhārām | aram-kr̥tam ||8.1.10||
yat | tudat | sūraḥ | etaśam / vaṅkū iti | vātasya | parṇinā || vahat | kutsam | ārjuneyam | śata-kratuḥ / tsarat | gandharvam | astr̥tam ||8.1.11||
yaḥ | r̥te | cit | abhi-śriṣaḥ / purā | jatru-bhyaḥ | ā-tr̥daḥ || sam-dhātā | sam-dhim | magha-vā | puru-vasuḥ / iṣkartā | vi-hrutam | punariti ||8.1.12||
mā | bhūma | niṣṭyāḥ-iva / indra | tvat | araṇāḥ-iva || vanāni | na | pra-jahitāni | adri-vaḥ / duroṣāsaḥ | amanmahi ||8.1.13||
amanmahi | it | anāśavaḥ / anugrāsaḥ | ca | vr̥tra-han || sakr̥t | su | te | mahatā | śūra | rādhasā / anu | stomam | mudīmahi ||8.1.14||
yadi | stomam | mama | śravat / asmākam | indram | indavaḥ || tiraḥ | pavitram | sasr̥-vāṁsaḥ | āśavaḥ / mandantu | tugrya-vr̥dhaḥ ||8.1.15||
ā | tu | adya | sadha-stutim / vavātuḥ | sakhyuḥ | ā | gahi || upa-stutiḥ | maghonām | pra | tvā | avatu / adha | te | vaśmi | su-stutim ||8.1.16||
sota | hi | somam | adri-bhiḥ / ā | īm | enam | ap-su | dhāvata || gavyā | vastrā-iva | vāsayantaḥ | it | naraḥ / niḥ | dhukṣan | vakṣaṇābhyaḥ ||8.1.17||
adha | jmaḥ | adha | vā | divaḥ / br̥hataḥ | rocanāt | adhi || ayā | vardhasva | tanvā | girā | mama / ā | jātā | sukrato iti su-krato | pr̥ṇa ||8.1.18||
indrāya | su | madin-tamam / somam | sota | vareṇyam || śakraḥ | enam | pīpayat | viśvayā | dhiyā / hinvānam | na | vāja-yum ||8.1.19||
mā | tvā | somasya | galdayā / sadā | yācan | aham | girā || bhūrṇim | mr̥gam | na | savaneṣu | cukrudham / kaḥ | īśānam | na | yāciṣat ||8.1.20||
madena | iṣitam | madam / ugram | ugreṇa | śavasā || viśveṣām | tarutāram | mada-cyutam / made | hi | sma | dadāti | naḥ ||8.1.21||
śevāre | vāryā | puru / devaḥ | martāya | dāśuṣe || saḥ | sunvate | ca | stuvate | ca | rāsate / viśva-gūrtaḥ | ari-stutaḥ ||8.1.22||
ā | indra | yāhi | matsva / citreṇa | deva | rādhasā || saraḥ | na | prāsi | udaram | sapīti-bhiḥ / ā | somebhiḥ | uru | sphiram ||8.1.23||
ā | tvā | sahasram | ā | śatam / yuktāḥ | rathe | hiraṇyaye || brahma-yujaḥ | harayaḥ | indra | keśinaḥ / vahantu | soma-pītaye ||8.1.24||
ā | tvā | rathe | hiraṇyaye / harī iti | mayūra-śepyā || śiti-pr̥ṣṭhā | vahatām | madhvaḥ | andhasaḥ / vivakṣaṇasya | pītaye ||8.1.25||
piba | tu | asya | girvaṇaḥ / sutasya | pūrvapāḥ-iva || pari-kr̥tasya | rasinaḥ | iyam | ā-sutiḥ / cāruḥ | madāya | patyate ||8.1.26||
yaḥ | ekaḥ | asti | daṁsanā / mahān | ugraḥ | abhi | vrataiḥ || gamat | saḥ | śiprī | na | saḥ | yoṣat | ā | gamat / havam | na | pari | varjati ||8.1.27||
tvam | puram | cariṣṇvam | vadhaiḥ / śuṣṇasya | sam | piṇak || tvam | bhāḥ | anu | caraḥ | adha | dvitā / yat | indra | havyaḥ | bhuvaḥ ||8.1.28||
mama | tvā | sūre | ut-ite / mama | madhyaṁdine | divaḥ || mama | pra-pitve | api-śarvare | vaso iti / ā | stomāsaḥ | avr̥tsata ||8.1.29||
stuhi | stuhi | it | ete | gha | te / maṁhiṣṭhāsaḥ | maghonām || nindita-aśvaḥ | pra-pathī | parama-jyāḥ / maghasya | medhya-atithe ||8.1.30||
ā | yat | aśvān | vanan-vataḥ | śraddhayā | aham | rathe | ruham || uta | vāmasya | vasunaḥ | ciketati / yaḥ | asti | yādvaḥ | paśuḥ ||8.1.31||
yaḥ | r̥jrā | mahyam | mamahe / saha | tvacā | hiraṇyayā || eṣaḥ | viśvāni | abhi | astu | saubhagā / ā-saṅgasya | svanat-rathaḥ ||8.1.32||
adha | plāyogiḥ | ati | dāsat | anyān / ā-saṅgaḥ | agne | daśa-bhiḥ | sahasraiḥ || adha | ukṣaṇaḥ | daśa | mahyam | ruśantaḥ / naḷāḥ-iva | sarasaḥ | niḥ | atiṣṭhan ||8.1.33||
anu | asya | sthūram | dadr̥śe | purastāt / anasthaḥ | ūruḥ | ava-rambamāṇaḥ || śaśvatī | nārī | abhi-cakṣya | āha / su-bhadram | arya | bhojanam | bibharṣi ||8.1.34||

idam | vaso iti | sutam | andhaḥ / piba | su-pūrṇam | udaram || anābhayin | rarima | te ||8.2.1||
nr̥-bhiḥ | dhūtaḥ | sutaḥ | aśnaiḥ / avyaḥ | vāraiḥ | pari-pūtaḥ || aśvaḥ | na | niktaḥ | nadīṣu ||8.2.2||
tam | te | yavam | yathā | gobhiḥ / svādum | akarma | śrīṇantaḥ || indra | tvā | asmin | sadha-māde ||8.2.3||
indra | it | soma-pāḥ | ekaḥ / indraḥ | suta-pāḥ | viśva-āyuḥ || antaḥ | devān | martyān | ca ||8.2.4||
na | yam | śukraḥ | na | duḥ-āśīḥ / na | tr̥prāḥ | uru-vyacasam || apa-spr̥ṇvate | su-hārdam ||8.2.5||
gobhiḥ | yat | īm | anye | asmat / mr̥gam | na | vrāḥ | mr̥gayante || abhi-tsaranti | dhenu-bhiḥ ||8.2.6||
trayaḥ | indrasya | somāḥ / sutāsaḥ | santu | devasya || sve | kṣaye | suta-pāvnaḥ ||8.2.7||
trayaḥ | kośāsaḥ | ścotanti / tisraḥ | camvaḥ | su-pūrṇāḥ || samāne | adhi | bhārman ||8.2.8||
śuciḥ | asi | puruniḥ-sthāḥ / kṣīraiḥ | madhyataḥ | ā-śīrtaḥ || dadhnā | mandiṣṭhaḥ | śūrasya ||8.2.9||
ime | te | indra | somāḥ / tīvrāḥ | asme iti | sutāsaḥ || śukrāḥ | ā-śiram | yācante ||8.2.10||
tān | ā-śiram | puroḷāśam / indra | imam | somam | śrīṇīhi || revantam | hi | tvā | śr̥ṇomi ||8.2.11||
hr̥t-su | pītāsaḥ | yudhyante / duḥ-madāsaḥ | na | surāyām || ūdhaḥ | na | nagnāḥ | jarante ||8.2.12||
revān | it | revataḥ | stotā / syāt | tvā-vataḥ | maghonaḥ || pra | it | ūm̐ iti | hari-vaḥ | śrutasya ||8.2.13||
uktham | cana | śasyamānam / agoḥ | ariḥ | ā | ciketa || na | gāyatram | gīyamānam ||8.2.14||
mā | naḥ | indra | pīyatnave / mā | śardhate | parā | dāḥ || śikṣa | śacī-vaḥ | śacībhiḥ ||8.2.15||
vayam | ūm̐ iti | tvā | tadit-arthāḥ / indra | tvā-yantaḥ | sakhāyaḥ || kaṇvāḥ | ukthebhiḥ | jarante ||8.2.16||
na | gha | īm | anyat | ā | papana / vajrin | apasaḥ | naviṣṭau || tava | it | ūm̐ iti | stomam | ciketa ||8.2.17||
icchanti | devāḥ | sunvantam / na | svapnāya | spr̥hayanti || yanti | pra-mādam | atandrāḥ ||8.2.18||
o iti | su | pra | yāhi | vājebhiḥ / mā | hr̥ṇīthāḥ | abhi | asmān || mahān-iva | yuva-jāniḥ ||8.2.19||
mo iti | su | adya | duḥ-hanāvān / sāyam | karat | āre | asmat || aśrīraḥ-iva | jāmātā ||8.2.20||
vidma | hi | asya | vīrasya / bhūri-dāvārīm | su-matim || triṣu | jātasya | manāṁsi ||8.2.21||
ā | tu | siñca | kaṇva-mantam / na | gha | vidma | śavasānāt || yaśaḥ-taram | śatam-ūteḥ ||8.2.22||
jyeṣṭhena | sotaḥ | indrāya / somam | vīrāya | śakrāya || bhara | pibat | naryāya ||8.2.23||
yaḥ | vediṣṭhaḥ | avyathiṣu / aśva-vantam | jaritr̥-bhyaḥ || vājam | stotr̥-bhyaḥ | go-mantam ||8.2.24||
panyam-panyam | it | sotāraḥ / ā | dhāvata | madyāya || somam | vīrāya | śūrāya ||8.2.25||
pātā | vr̥tra-hā | sutam / ā | gha | gamat | na | āre | asmat || ni | yamate | śatam-ūtiḥ ||8.2.26||
ā | iha | harī iti | brahma-yujā / śagmā | vakṣataḥ | sakhāyam || gīḥ-bhiḥ | śrutam | girvaṇasam ||8.2.27||
svādavaḥ | somāḥ | ā | yāhi / śrītāḥ | somāḥ | ā | yāhi || śiprin | r̥ṣi-vaḥ | śacī-vaḥ / na | ayam | accha | sadha-mādam ||8.2.28||
stutaḥ | ca | yāḥ | tvā | vardhanti / mahe | rādhase | nr̥mṇāya || indra | kāriṇam | vr̥dhantaḥ ||8.2.29||
giraḥ | ca | yāḥ | te | girvāhaḥ / ukthā | ca | tubhyam | tāni || satrā | dadhire | śavāṁsi ||8.2.30||
eva | it | eṣaḥ | tuvi-kūrmiḥ / vājān | ekaḥ | vajra-hastaḥ || sanāt | amr̥ktaḥ | dayate ||8.2.31||
hanta | vr̥tram | dakṣiṇena / indraḥ | puru | puru-hūtaḥ || mahān | mahībhiḥ | śacībhiḥ ||8.2.32||
yasmin | viśvāḥ | carṣaṇayaḥ / uta | cyautnā | jrayāṁsi | ca || anu | gha | it | mandī | maghonaḥ ||8.2.33||
eṣaḥ | etāni | cakāra / indraḥ | viśvā | yaḥ | ati | śr̥ṇve || vāja-dāvā | maghonām ||8.2.34||
pra-bhartā | ratham | gavyantam / apākāt | cit | yam | avati || inaḥ | vasu | saḥ | hi | voḷhā ||8.2.35||
sanitā | vipraḥ | arvat-bhiḥ / hantā | vr̥tram | nr̥-bhiḥ | śūraḥ || satyaḥ | avitā | vidhantam ||8.2.36||
yajadhva | enam | priya-medhāḥ / indram | satrācā | manasā || yaḥ | bhūt | somaiḥ | satya-madvā ||8.2.37||
gātha-śravasam | sat-patim / śravaḥ-kāmam | puru-tmānam || kaṇvāsaḥ | gāta | vājinam ||8.2.38||
yaḥ | r̥te | cit | gāḥ | padebhyaḥ / dāt | sakhā | nr̥-bhyaḥ | śacī-vān || ye | asmin | kāmam | aśriyan ||8.2.39||
itthā | dhī-vantam | adri-vaḥ / kāṇvam | medhya-atithim || meṣaḥ | bhūtaḥ | abhi | yan | ayaḥ ||8.2.40||
śikṣa | vibhindo iti vi-bhindo | asmai / catvāri | ayutā | dadat || aṣṭa | paraḥ | sahasrā ||8.2.41||
uta | su | tye iti | payaḥ-vr̥dhā / mākī iti | raṇasya | naptyā || jani-tvanāya | mamahe ||8.2.42||

piba | sutasya | rasinaḥ / matsva | naḥ | indra | go-mataḥ || āpiḥ | naḥ | bodhi | sadha-mādyaḥ | vr̥dhe / asmān | avantu | te | dhiyaḥ ||8.3.1||
bhūyāma | te | su-matau | vājinaḥ | vayam / mā | naḥ | staḥ | abhi-mātaye || asmān | citrābhiḥ | avatāt | abhiṣṭi-bhiḥ / ā | naḥ | sumneṣu | yamaya ||8.3.2||
imāḥ | ūm̐ iti | tvā | puruvaso iti puru-vaso / giraḥ | vardhantu | yāḥ | mama || pāvaka-varṇāḥ | śucayaḥ | vipaḥ-citaḥ / abhi | stomaiḥ | anūṣata ||8.3.3||
ayam | sahasram | r̥ṣi-bhiḥ | sahaḥ-kr̥taḥ / samudraḥ-iva | paprathe || satyaḥ | saḥ | asya | mahimā | gr̥ṇe | śavaḥ / yajñeṣu | vipra-rājye ||8.3.4||
indram | it | deva-tātaye / indram | pra-yati | adhvare || indram | sam-īke | vaninaḥ | havāmahe / indram | dhanasya | sātaye ||8.3.5||
indraḥ | mahnā | rodasī iti | paprathat | śavaḥ / indraḥ | sūryam | arocayat || indre | ha | viśvā | bhuvanāni | yemire / indre | suvānāsaḥ | indavaḥ ||8.3.6||
abhi | tvā | pūrva-pītaye / indra | stomebhiḥ | āyavaḥ || sam-īcīnāsaḥ | r̥bhavaḥ | sam | asvaran / rudrāḥ | gr̥ṇanta | pūrvyam ||8.3.7||
asya | it | indraḥ | vavr̥dhe | vr̥ṣṇyam | śavaḥ / made | sutasya | viṣṇavi || adya | tam | asya | mahimānam | āyavaḥ / anu | stuvanti | pūrva-thā ||8.3.8||
tat | tva | yāmi | su-vīryam / tat | brahma | pūrva-cittaye || yena | yati-bhyaḥ | bhr̥gave | dhane | hite / yena | praskaṇvam | āvitha ||8.3.9||
yena | samudram | asr̥jaḥ | mahīḥ | apaḥ / tat | indra | vr̥ṣṇi | te | śavaḥ || sadyaḥ | saḥ | asya | mahimā | na | sam-naśe / yam | kṣoṇīḥ | anu-cakrade ||8.3.10||
śagdhi | naḥ | indra | yat | tvā / rayim | yāmi | su-vīryam || śagdhi | vājāya | prathamam | sisāsate / śagdhi | stomāya | pūrvya ||8.3.11||
śagdhi | naḥ | asya | yat | ha | pauram | āvitha / dhiyaḥ | indra | sisāsataḥ || śagdhi | yathā | ruśamam | śyāvakam | kr̥pam / indra | pra | āvaḥ | svaḥ-naram ||8.3.12||
kat | navyaḥ | atasīnām / turaḥ | gr̥ṇīta | martyaḥ || nahi | nu | asya | mahimānam | indriyam / svaḥ | gr̥ṇantaḥ | ānaśuḥ ||8.3.13||
kat | ūm̐ iti | stuvantaḥ | r̥ta-yanta | devatā / r̥ṣiḥ | kaḥ | vipraḥ | ohate || kadā | havam | magha-van | indra | sunvataḥ / kat | ūm̐ iti | stuvataḥ | ā | gamaḥ ||8.3.14||
ut | ūm̐ iti | tye | madhumat-tamāḥ / giraḥ | stomāsaḥ | īrate || satrā-jitaḥ | dhana-sāḥ | akṣita-ūtayaḥ / vāja-yantaḥ | rathāḥ-iva ||8.3.15||
kaṇvāḥ-iva | bhr̥gavaḥ | sūryāḥ-iva / viśvam | it | dhītam | ānaśuḥ || indram | stomebhiḥ | mahayantaḥ | āyavaḥ / priya-medhāsaḥ | asvaran ||8.3.16||
yukṣva | hi | vr̥trahan-tama / harī iti | indra | parā-vataḥ || arvācīnaḥ | magha-van | soma-pītaye / ugraḥ | r̥ṣvebhiḥ | ā | gahi ||8.3.17||
ime | hi | te | kāravaḥ | vāvaśuḥ | dhiyā / viprāsaḥ | medha-sātaye || saḥ | tvam | naḥ | magha-van | indra | girvaṇaḥ / venaḥ | na | śr̥ṇudhi | havam ||8.3.18||
niḥ | indra | br̥hatībhyaḥ / vr̥tram | dhanu-bhyaḥ | asphuraḥ || niḥ | arbudasya | mr̥gayasya | māyinaḥ / niḥ | parvatasya | gāḥ | ājaḥ ||8.3.19||
niḥ | agnayaḥ | rurucuḥ | niḥ | ūm̐ iti | sūryaḥ / niḥ | somaḥ | indriyaḥ | rasaḥ || niḥ | antarikṣāt | adhamaḥ | mahām | ahim / kr̥ṣe | tat | indra | pauṁsyam ||8.3.20||
yam | me | duḥ | indraḥ | marutaḥ / pāka-sthāmā | kaurayāṇaḥ || viśveṣām | tmanā | śobhiṣṭham / upa-iva | divi | dhāvamānam ||8.3.21||
rohitam | me | pāka-sthāmā / su-dhuram | kakṣya-prām || adāt | rāyaḥ | vi-bodhanam ||8.3.22||
yasmai | anye | daśa | prati / dhuram | vahanti | vahnayaḥ || astam | vayaḥ | na | tugryam ||8.3.23||
ātmā | pituḥ | tanūḥ | vāsaḥ / ojaḥ-dāḥ | abhi-añjanam || turīyam | it | rohitasya | pāka-sthāmānam / bhojam | dātāram | abravam ||8.3.24||

yat | indra | prāk | apāk | udak / nyak | vā | hūyase | nr̥-bhiḥ || sima | puru | nr̥-sūtaḥ | asi | ānave / asi | pra-śardha | turvaśe ||8.4.1||
yat | vā | rume | ruśame | śyāvake | kr̥pe / indra | mādayase | sacā || kaṇvāsaḥ | tvā | brahma-bhiḥ | stoma-vāhasaḥ / indra | ā | yacchanti | ā | gahi ||8.4.2||
yathā | gauraḥ | apā | kr̥tam / tr̥ṣyan | eti | ava | iriṇam || ā-pitve | naḥ | pra-pitve | tūyam | ā | gahi / kaṇveṣu | su | sacā | piba ||8.4.3||
mandantu | tvā | magha-van | indra | indavaḥ / rādhaḥ-deyāya | sunvate || ā-muṣya | somam | apibaḥ | camū iti | sutam / jyeṣṭham | tat | dadhiṣe | sahaḥ ||8.4.4||
pra | cakre | sahasā | sahaḥ / babhañja | manyum | ojasā || viśve | te | indra | pr̥tanā-yavaḥ | yaho iti / ni | vr̥kṣāḥ-iva | yemire ||8.4.5||
sahasreṇa-iva | sacate | yavi-yudhā / yaḥ | te | ānaṭ | upa-stutim || putram | prāvargam | kr̥ṇute | su-vīrye / dāśnoti | namaukti-bhiḥ ||8.4.6||
mā | bhema | mā | śramiṣma / ugrasya | sakhye | tava || mahat | te | vr̥ṣṇaḥ | abhi-cakṣyam | kr̥tam / paśyema | turvaśam | yadum ||8.4.7||
savyām | anu | sphigyam | vavase | vr̥ṣā / na | dānaḥ | asya | roṣati || madhvā | sam-pr̥ktāḥ | sāragheṇa | dhenavaḥ / tūyam | ā | ihi | drava | piba ||8.4.8||
aśvī | rathī | su-rūpaḥ | it / go-mān | it | indra | te | sakhā || śvātra-bhājā | vayasā | sacate | sadā / candraḥ | yāti | sabhām | upa ||8.4.9||
r̥śyaḥ | na | tr̥ṣyan | ava-pānam | ā | gahi / piba | somam | vaśān | anu || ni-meghamānaḥ | magha-van | dive-dive / ojiṣṭham | dadhiṣe | sahaḥ ||8.4.10||
adhvaryo iti | dravaya | tvam / somam | indraḥ | pipāsati || upa | nūnam | yuyuje | vr̥ṣaṇā | harī iti / ā | ca | jagāma | vr̥tra-hā ||8.4.11||
svayam | cit | saḥ | manyate | dāśuriḥ | janaḥ / yatra | somasya | tr̥mpasi || idam | te | annam | yujyam | sam-ukṣitam / tasya | ā | ihi | pra | drava | piba ||8.4.12||
rathe-sthāya | adhvaryavaḥ / somam | indrāya | sotana || adhi | bradhnasya | adrayaḥ | vi | cakṣate / sunvantaḥ | dāśu-adhvaram ||8.4.13||
upa | bradhnam | vavātā | vr̥ṣaṇā | harī iti / indram | apa-su | vakṣataḥ || arvāñcam | tvā | saptayaḥ | adhvara-śriyaḥ / vahantu | savanā | it | upa ||8.4.14||
pra | pūṣaṇam | vr̥ṇīmahe / yujyāya | puru-vasum || saḥ | śakra | śikṣa | puru-hūta | naḥ | dhiyā / tuje | rāye | vi-mocana ||8.4.15||
sam | naḥ | śiśīhi | bhurijoḥ-iva | kṣuram / rāsva | rāyaḥ | vi-mocana || tve iti | tat | naḥ | su-vedam | usriyam | vasu / yam | tvam | hinoṣi | martyam ||8.4.16||
vemi | tvā | pūṣan | r̥ñjase / vemi | stotave | āghr̥ṇe || na | tasya | vemi | araṇam | hi | tat | vaso iti / stuṣe | pajrāya | sāmne ||8.4.17||
parā | gāvaḥ | yavasam | kat | cit | āghr̥ṇe / nityam | rekṇaḥ | amartya || asmākam | pūṣan | avitā | śivaḥ | bhava / maṁhiṣṭhaḥ | vāja-sātaye ||8.4.18||
sthūram | rādhaḥ | śata-aśvam / kuruṅgasya | diviṣṭiṣu || rājñaḥ | tveṣasya | su-bhagasya | rātiṣu / turvaśeṣu | amanmahi ||8.4.19||
dhībhiḥ | sātāni | kāṇvasya | vājinaḥ / priya-medhaiḥ | abhidyu-bhiḥ || ṣaṣṭim | sahasrā | anu | niḥ-majām | aje / niḥ | yūthāni | gavām | r̥ṣiḥ ||8.4.20||
vr̥kṣāḥ | cit | me | abhi-pitve | araraṇuḥ || gām | bhajanta | mehanā / aśvam | bhajanta | mehanā ||8.4.21||

dūrāt | iha-iva | yat | satī / aruṇa-psuḥ | aśiśvitat || vi | bhānum | viśvadhā | atanat ||8.5.1||
nr̥-vat | dasrā | manaḥ-yujā / rathena | pr̥thu-pājasā || sacethe iti | aśvinā | uṣasam ||8.5.2||
yuvābhyām | vājinīvasū iti vājinī-vasū / prati | stomāḥ | adr̥kṣata || vācam | dūtaḥ | yathā | ohiṣe ||8.5.3||
puru-priyā | naḥ | ūtaye / puru-mandrā | puruvasū iti puru-vasū || stuṣe | kaṇvāsaḥ | aśvinā ||8.5.4||
maṁhiṣṭhā | vāja-sātamā / iṣayantā | śubhaḥ | patī iti || gantārā | dāśuṣaḥ | gr̥ham ||8.5.5||
tā | su-devāya | dāśuṣe / su-medhām | avi-tāriṇīm || ghr̥taiḥ | gavyūtim | ukṣatam ||8.5.6||
ā | naḥ | stomam | upa | dravat / tūyam | śyenebhiḥ | āśu-bhiḥ || yātam | aśvebhiḥ | aśvinā ||8.5.7||
yebhiḥ | tisraḥ | parā-vataḥ / divaḥ | viśvāni | rocanā || trīn | aktūn | pari-dīyathaḥ ||8.5.8||
uta | naḥ | go-matīḥ | iṣaḥ / uta | sātīḥ | ahaḥ-vidā || vi | pathaḥ | sātaye | sitam ||8.5.9||
ā | naḥ | go-mantam | aśvinā / su-vīram | su-ratham | rayim || voḷham | aśva-vatīḥ | iṣaḥ ||8.5.10||
vavr̥dhānā | śubhaḥ | patī iti / dasrā | hiraṇyavartanī iti hiraṇya-vartanī || pibatam | somyam | madhu ||8.5.11||
asmabhyam | vājinīvasū iti vājinī-vasū / maghavat-bhyaḥ | ca | sa-prathaḥ || chardiḥ | yantam | adābhyam ||8.5.12||
ni | su | brahma | janānām / yā | aviṣṭam | tūyam | ā | gatam || mo iti | su | anyān | upa | aratam ||8.5.13||
asya | pibatam | aśvinā / yuvam | madasya | cāruṇaḥ || madhvaḥ | rātasya | dhiṣṇyā ||8.5.14||
asme iti | ā | vahatam | rayim / śata-vantam | sahasriṇam || puru-kṣum | viśva-dhāyasam ||8.5.15||
puru-trā | cit | hi | vām | narā / vi-hvayante | manīṣiṇaḥ || vāghat-bhiḥ | aśvinā | ā | gatam ||8.5.16||
janāsaḥ | vr̥kta-barhiṣaḥ / haviṣmantaḥ | aram-kr̥taḥ || yuvām | havante | aśvinā ||8.5.17||
asmākam | adya | vām | ayam / stomaḥ | vāhiṣṭhaḥ | antamaḥ || yuvābhyām | bhūtu | aśvinā ||8.5.18||
yaḥ | ha | vām | madhunaḥ | dr̥tiḥ / ā-hitaḥ | ratha-carṣaṇe || tataḥ | pibatam | aśvinā ||8.5.19||
tena | naḥ | vājinīvasū iti vājinī-vasū / paśve | tokāya | śam | gave || vahatam | pīvarīḥ | iṣaḥ ||8.5.20||
uta | naḥ | divyāḥ | iṣaḥ / uta | sindhūn | ahaḥ-vidā || apa | dvārā-iva | varṣathaḥ ||8.5.21||
kadā | vām | taugryaḥ | vidhat / samudre | jahitaḥ | narā || yat | vām | rathaḥ | vi-bhiḥ | patāt ||8.5.22||
yuvam | kaṇvāya | nāsatyā / api-riptāya | harmye || śaśvat | ūtīḥ | daśasyathaḥ ||8.5.23||
tābhiḥ | ā | yātam | ūti-bhiḥ / navyasībhiḥ | suśasti-bhiḥ || yat | vām | vr̥ṣaṇvasū iti vr̥ṣaṇ-vasū | huve ||8.5.24||
yathā | cit | kaṇvam | āvatam / priya-medham | upa-stutam || atrim | śiñjāram | aśvinā ||8.5.25||
yathā | uta | kr̥tvye | dhane / aṁśum | goṣu | agastyam || yathā | vājeṣu | sobharim ||8.5.26||
etāvat | vām | vr̥ṣaṇvasū iti vr̥ṣaṇ-vasū / ataḥ | vā | bhūyaḥ | aśvinā || gr̥ṇantaḥ | sumnam | īmahe ||8.5.27||
ratham | hiraṇya-vandhuram / hiraṇya-abhīśum | aśvinā || ā | hi | sthāthaḥ | divi-spr̥śam ||8.5.28||
hiraṇyayīm | vām | rabhiḥ / īṣā | akṣaḥ | hiraṇyayaḥ || ubhā | cakrā | hiraṇyayā ||8.5.29||
tena | naḥ | vājinīvasū iti vājinī-vasū / parā-vataḥ | cit | ā | gatam || upa | imām | su-stutim | mama ||8.5.30||
ā | vahethe iti | parākāt / pūrvīḥ | aśnantau | aśvinā || iṣaḥ | dāsīḥ | amartyā ||8.5.31||
ā | naḥ | dyumnaiḥ | ā | śravaḥ-bhiḥ / ā | rāyā | yātam | aśvinā || puru-candrā | nāsatyā ||8.5.32||
ā | iha | vām | pruṣita-psavaḥ / vayaḥ | vahantu | parṇinaḥ || accha | su-adhvaram | janam ||8.5.33||
ratham | vām | anu-gāyasam / yaḥ | iṣā | vartate | saha || na | cakram | abhi | bādhate ||8.5.34||
hiraṇyayena | rathena / dravatpāṇi-bhiḥ | aśvaiḥ || dhī-javanā | nāsatyā ||8.5.35||
yuvam | mr̥gam | jāgr̥-vāṁsam / svadathaḥ | vā | vr̥ṣaṇvasū iti vr̥ṣaṇ-vasū || tā | naḥ | pr̥ṅktam | iṣā | rayim ||8.5.36||
tā | me | aśvinā | sanīnām / vidyātam | navānām || yathā | cit | caidyaḥ | kaśuḥ | śatam | uṣṭrānām / dadat | sahasrā | daśa | gonām ||8.5.37||
yaḥ | me | hiraṇya-saṁdr̥śaḥ / daśa | rājñaḥ | amaṁhata || adhaḥ-padāḥ | it | caidyasya | kr̥ṣṭayaḥ / carma-mnāḥ | abhitaḥ | janāḥ ||8.5.38||
mākiḥ | enā | pathā | gāt / yena | ime | yanti | cedayaḥ || anyaḥ | na | it | sūriḥ | ohate / bhūridāvat-taraḥ | janaḥ ||8.5.39||

mahān | indraḥ | yaḥ | ojasā / parjanyaḥ | vr̥ṣṭimān-iva || stomaiḥ | vatsasya | vavr̥dhe ||8.6.1||
pra-jām | r̥tasya | piprataḥ / pra | yat | bharanta | vahnayaḥ || viprāḥ | r̥tasya | vāhasā ||8.6.2||
kaṇvāḥ | indram | yat | akrata / stomaiḥ | yajñasya | sādhanam || jāmi | bruvate | āyudham ||8.6.3||
sam | asya | manyave | viśaḥ / viśvāḥ | namanta | kr̥ṣṭayaḥ || samudrāya-iva | sindhavaḥ ||8.6.4||
ojaḥ | tat | asya | titviṣe / ubhe iti | yat | sam-avartayat || indraḥ | carma-iva | rodasī iti ||8.6.5||
vi | cit | vr̥trasya | dodhataḥ / vajreṇa | śata-parvaṇā || śiraḥ | bibheda | vr̥ṣṇinā ||8.6.6||
imāḥ | abhi | pra | nonumaḥ / vipām | agreṣu | dhītayaḥ || agneḥ | śociḥ | na | didyutaḥ ||8.6.7||
guhā | satīḥ | upa | tmanā / pra | yat | śocanta | dhītayaḥ || kaṇvāḥ | r̥tasya | dhārayā ||8.6.8||
pra | tam | indra | naśīmahi / rayim | go-mantam | aśvinam || pra | brahma | pūrva-cittaye ||8.6.9||
aham | it | hi | pituḥ | pari / medhām | r̥tasya | jagrabha || aham | sūryaḥ-iva | ajani ||8.6.10||
aham | pratnena | manmanā / giraḥ | śumbhāmi | kaṇva-vat || yena | indraḥ | śuṣmam | it | dadhe ||8.6.11||
ye | tvām | indra | na | tustuvuḥ / r̥ṣayaḥ | ye | ca | tustuvuḥ || mama | it | vardhasva | su-stutaḥ ||8.6.12||
yat | asya | manyuḥ | adhvanīt / vi | vr̥tram | parva-śaḥ | rujan || apaḥ | samudram | airayat ||8.6.13||
ni | śuṣṇe | indra | dharṇasim / vajram | jaghantha | dasyavi || vr̥ṣā | hi | ugra | śr̥ṇviṣe ||8.6.14||
na | dyāvaḥ | indram | ojasā / na | antarikṣāṇi | vajriṇam || na | vivyacanta | bhūmayaḥ ||8.6.15||
yaḥ | te | indra | mahīḥ | apaḥ / stabhu-yamānaḥ | ā | aśayat || ni | tam | padyāsu | śiśnathaḥ ||8.6.16||
yaḥ | ime iti | rodasī iti | mahī iti / samīcī iti sam-īcī | sam-ajagrabhīt || tamaḥ-bhiḥ | indra | tam | guhaḥ ||8.6.17||
ye | indra | yatayaḥ | tvā / bhr̥gavaḥ / ye | ca | tustuvuḥ || mama | it | ugra | śrudhi | havam ||8.6.18||
imāḥ | te | indra | pr̥śnayaḥ / ghr̥tam | duhate | ā-śiram || enām | r̥tasya | pipyuṣīḥ ||8.6.19||
yāḥ | indra | pra-svaḥ | tvā / āsā | garbham | acakriran || pari | dharma-iva | sūryam ||8.6.20||
tvām | it | śavasaḥ | pate / kaṇvāḥ | ukthena | vavr̥dhuḥ || tvām | sutāsaḥ | indavaḥ ||8.6.21||
tava | it | indra | pra-nītiṣu / uta | pra-śastiḥ | adri-vaḥ || yajñaḥ | vitantasāyyaḥ ||8.6.22||
ā | naḥ | indra | mahīm | iṣam / puram | na | darṣi | go-matīm || uta | pra-jām | su-vīryam ||8.6.23||
uta | tyat | āśu-aśvyam / yat | indra | nāhuṣīṣu | ā || agre | vikṣu | pra-dīdayat ||8.6.24||
abhi | vrajam | na | tatniṣe / sūraḥ | upāka-cakṣasam || yat | indra | mr̥ḷayāsi | naḥ ||8.6.25||
yat | aṅga | taviṣī-yase / indra | pra-rājasi | kṣitīḥ || mahān | apāraḥ | ojasā ||8.6.26||
tam | tvā | haviṣmatīḥ | viśaḥ / upa | bruvate | ūtaye || uru-jrayasam | indu-bhiḥ ||8.6.27||
upa-hvare | girīṇām / sam-gathe | ca | nadīnām || dhiyā | vipraḥ | ajāyata ||8.6.28||
ataḥ | samudram | ut-vataḥ / cikitvān | ava | paśyati || yataḥ | vipānaḥ | ejati ||8.6.29||
āt | it | pratnasya | retasaḥ / jyotiḥ | paśyanti | vāsaram || paraḥ | yat | idhyate | divā ||8.6.30||
kaṇvāsaḥ | indra | te | matim / viśve | vardhanti | pauṁsyam || uto iti | śaviṣṭha | vr̥ṣṇyam ||8.6.31||
imām | me | indra | su-stutim / juṣasva | pra | su | mām | ava || uta | pra | vardhaya | matim ||8.6.32||
uta | brahmaṇyā | vayam / tubhyam | pra-vr̥ddha | vajri-vaḥ || viprāḥ | atakṣma | jīvase ||8.6.33||
abhi | kaṇvāḥ | anūṣata / āpaḥ | na | pra-vatā | yatīḥ || indram | vanan-vatī | matiḥ ||8.6.34||
indram | ukthāni | vavr̥dhuḥ / samudram-iva | sindhavaḥ || anutta-manyum | ajaram ||8.6.35||
ā | naḥ | yāhi | parā-vataḥ / hari-bhyām | haryatābhyām || imam | indra | sutam | piba ||8.6.36||
tvām | it | vr̥trahan-tama / janāsaḥ | vr̥kta-barhiṣaḥ || havante | vāja-sātaye ||8.6.37||
anu | tvā | rodasī iti | ubhe iti / cakram | na | varti | etaśam || anu | suvānāsaḥ | indavaḥ ||8.6.38||
mandasva | su | svaḥ-nare / uta | indra | śaryaṇā-vati || matsva | vivasvataḥ | matī ||8.6.39||
vavr̥dhānaḥ | upa | dyavi / vr̥ṣā | vajrī | aroravīt || vr̥tra-hā | soma-pātamaḥ ||8.6.40||
r̥ṣiḥ | hi | pūrva-jāḥ | asi / ekaḥ | īśānaḥ | ojasā || indra | coṣkūyase | vasu ||8.6.41||
asmākam | tvā | sutān | upa / vīta-pr̥ṣṭhāḥ | abhi | prayaḥ || śatam | vahantu | harayaḥ ||8.6.42||
imām | su | pūrvyām | dhiyam / madhoḥ | ghr̥tasya | pipyuṣīm || kaṇvāḥ | ukthena | vavr̥dhuḥ ||8.6.43||
indram | it | vi-mahīnām / medhe | vr̥ṇīta | martyaḥ || indram | saniṣyuḥ | ūtaye ||8.6.44||
arvāñcam | tvā | puru-stuta / priyamedha-stutā | harī iti || soma-peyāya | vakṣataḥ ||8.6.45||
śatam | aham | tirindire / sahasram | parśau | ā | dade || rādhāṁsi | yādvānām ||8.6.46||
trīṇi | śatāni | arvatām / sahasrā | daśa | gonām || daduḥ | pajrāya | sāmne ||8.6.47||
ut | ānaṭ | kakuhaḥ | divam / uṣṭrān | catuḥ-yujaḥ | dadat || śravasā | yādvam | janam ||8.6.48||

pra | yat | vaḥ | tri-stubham | iṣam / marutaḥ | vipraḥ | akṣarat || vi | parvateṣu | rājatha ||8.7.1||
yat | aṅga | taviṣī-yavaḥ / yāmam | śubhrāḥ | acidhvam || ni | parvatāḥ | ahāsata ||8.7.2||
ut | īrayanta | vāyu-bhiḥ / vāśrāsaḥ | pr̥śni-mātaraḥ || dhukṣanta | pipyuṣīm | iṣam ||8.7.3||
vapanti | marutaḥ | miham / pra | vepayanti | parvatān || yat | yāmam | yānti | vāyu-bhiḥ ||8.7.4||
ni | yat | yāmāya | vaḥ | giriḥ / ni | sindhavaḥ | vi-dharmaṇe || mahe | śuṣmāya | yemire ||8.7.5||
yuṣmān | ūm̐ iti | naktam | ūtaye / yuṣmān | divā | havāmahe || yuṣmān | pra-yati | adhvare ||8.7.6||
ut | ūm̐ iti | tye | aruṇa-psavaḥ / citrāḥ | yāmebhiḥ | īrate || vāśrāḥ | adhi | snunā | divaḥ ||8.7.7||
sr̥janti | raśmim | ojasā / panthām | sūryāya | yātave || te | bhānu-bhiḥ | vi | tasthire ||8.7.8||
imām | me | marutaḥ | giram / imam | stomam | r̥bhukṣaṇaḥ || imam | me | vanata | havam ||8.7.9||
trīṇi | sarāṁsi | pr̥śnayaḥ / duduhre | vajriṇe | madhu || utsam | kavandham | udriṇam ||8.7.10||
marutaḥ | yat | ha | vaḥ | divaḥ / sumna-yantaḥ | havāmahe || ā | tu | naḥ | upa | gantana ||8.7.11||
yūyam | hi | stha | su-dānavaḥ / rudrāḥ | r̥bhukṣaṇaḥ | dame || uta | pra-cetasaḥ | made ||8.7.12||
ā | naḥ | rayim | mada-cyutam / puru-kṣum | viśva-dhāyasam || iyarta | marutaḥ | divaḥ ||8.7.13||
adhi-iva | yat | girīṇām / yāmam | śubhrāḥ | acidhvam || suvānaiḥ | mandadhve | indu-bhiḥ ||8.7.14||
etāvataḥ | cit | eṣām / sumnam | bhikṣeta | martyaḥ || adābhyasya | manma-bhiḥ ||8.7.15||
ye | drapsāḥ-iva | rodasī iti / dhamanti | anu | vr̥ṣṭi-bhiḥ || utsam | duhantaḥ | akṣitam ||8.7.16||
ut | ūm̐ iti | svānebhiḥ | īrate / ut | rathaiḥ | ut | ūm̐ iti | vāyu-bhiḥ || ut | stomaiḥ | pr̥śni-mātaraḥ ||8.7.17||
yena | āva | turvaśam | yadum / yena | kaṇvam | dhana-spr̥tam || rāye | su | tasya | dhīmahi ||8.7.18||
imāḥ | ūm̐ iti | vaḥ | su-dānavaḥ / ghr̥tam | na | pipyuṣīḥ | iṣaḥ || vardhān | kāṇvasya | manma-bhiḥ ||8.7.19||
kva | nūnam | su-dānavaḥ / madatha | vr̥kta-barhiṣaḥ || brahmā | kaḥ | vaḥ | saparyati ||8.7.20||
nahi | sma | yat | ha | vaḥ | purā / stomebhiḥ | vr̥kta-barhiṣaḥ || śardhān | r̥tasya | jinvatha ||8.7.21||
sam | ūm̐ iti | tye | mahatīḥ | apaḥ / sam | kṣoṇī iti | sam | ūm̐ iti | sūryam || sam | vajram | parva-śaḥ | dadhuḥ ||8.7.22||
vi | vr̥tram | parva-śaḥ | yayuḥ / vi | parvatān | arājinaḥ || cakrāṇāḥ | vr̥ṣṇi | pauṁsyam ||8.7.23||
anu | tritasya | yudhyataḥ / śuṣmam | āvan | uta | kratum || anu | indram | vr̥tra-tūrye ||8.7.24||
vidyut-hastāḥ | abhi-dyavaḥ / śiprāḥ | śīrṣan | hiraṇyayīḥ || śubhrāḥ | vi | añjata | śriye ||8.7.25||
uśanā | yat | parā-vataḥ / ukṣṇaḥ | randhram | ayātana || dyauḥ | na | cakradat | bhiyā ||8.7.26||
ā | naḥ | makhasya | dāvane / aśvaiḥ | hiraṇyapāṇi-bhiḥ || devāsaḥ | upa | gantana ||8.7.27||
yat | eṣām | pr̥ṣatīḥ | rathe / praṣṭiḥ | vahati | rohitaḥ || yānti | śubhrāḥ | riṇan | apaḥ ||8.7.28||
su-some | śaryaṇā-vati / ārjīke | pastya-vati || yayuḥ | ni-cakrayā | naraḥ ||8.7.29||
kadā | gacchātha | marutaḥ / itthā | vipram | havamānam || mārḍīkebhiḥ | nādhamānam ||8.7.30||
kat | ha | nūnam | kadha-priyaḥ / yat | indram | ajahātana || kaḥ | vaḥ | sakhi-tve | ohate ||8.7.31||
saho iti | su | naḥ | vajra-hastaiḥ / kaṇvāsaḥ | agnim | marut-bhiḥ || stuṣe | hiraṇya-vāśībhiḥ ||8.7.32||
o iti | su | vr̥ṣṇaḥ | pra-yajyūn / ā | navyase | suvitāya || vavr̥tyām | citra-vājān ||8.7.33||
girayaḥ | cit | ni | jihate / parśānāsaḥ | manyamānāḥ || parvatāḥ | cit | ni | yemire ||8.7.34||
ā | akṣṇa-yāvānaḥ | vahanti / antarikṣeṇa | patataḥ || dhātāraḥ | stuvate | vayaḥ ||8.7.35||
agniḥ | hi | jani | pūrvyaḥ / chandaḥ | na | sūraḥ | arciṣā || te | bhānu-bhiḥ | vi | tasthire ||8.7.36||

ā | naḥ | viśvābhiḥ | ūti-bhiḥ / aśvinā | gacchatam | yuvam || dasrā | hiraṇyavartanī iti hiraṇya-vartanī / pibatam | somyam | madhu ||8.8.1||
ā | nūnam | yātam | aśvinā / rathena | sūrya-tvacā || bhujī iti | hiraṇya-peśasā / kavī iti | gambhīra-cetasā ||8.8.2||
ā | yātam | nahuṣaḥ | pari / ā | antarikṣāt | suvr̥kti-bhiḥ || pibāthaḥ | aśvinā | madhu / kaṇvānām | savane | sutam ||8.8.3||
ā | naḥ | yātam | divaḥ | pari | ā / antarikṣāt | adha-priyā || putraḥ | kaṇvasya | vām | iha / susāva | somyam | madhu ||8.8.4||
ā | naḥ | yātam | upa-śruti / aśvinā | soma-pītaye || svāhā | stomasya | vardhanā / pra | kavī iti | dhīti-bhiḥ | narā ||8.8.5||
yat | cit | hi | vām | purā | r̥ṣayaḥ / juhūre | avase | narā || ā | yātam | aśvinā | ā | gatam / upa | imām | su-stutim | mama ||8.8.6||
divaḥ | cit | rocanāt | adhi / ā | naḥ | gantam | svaḥ-vidā || dhībhiḥ | vatsa-pracetasā / stomebhiḥ | havana-śrutā ||8.8.7||
kim | anye | pari | āsate / asmat | stomebhiḥ | aśvinā || putraḥ | kaṇvasya | vām | r̥ṣiḥ / gīḥ-bhiḥ | vatsaḥ | avīvr̥dhat ||8.8.8||
ā | vām | vipraḥ | iha | avase / ahvat | stomebhiḥ | aśvinā || ariprā | vr̥trahan-tamā / tā | naḥ | bhūtam | mayaḥ-bhuvā ||8.8.9||
ā | yat | vām | yoṣaṇā | ratham / atiṣṭhat | vājinīvasū iti vājinī-vasū || viśvāni | aśvinā | yuvam / pra | dhītāni | agacchatam ||8.8.10||
ataḥ | sahasra-nirnijā / rathena | ā | yātam | aśvinā || vatsaḥ | vām | madhu-mat | vacaḥ / aśaṁsīt | kāvyaḥ | kaviḥ ||8.8.11||
puru-mandrā | puruvasū iti puru-vasū / manotarā | rayīṇām || stomam | me | aśvinau | imam / abhi | vahnī iti | anūṣātām ||8.8.12||
ā | naḥ | viśvāni | aśvinā / dhattam | rādhāṁsi | ahrayā || kr̥tam | naḥ | r̥tviya-vataḥ / mā | naḥ | rīradhatam | nide ||8.8.13||
yat | nāsatyā | parā-vati / yat | vā | sthaḥ | adhi | ambare || ataḥ | sahasra-nirnijā / rathena | ā | yātam | aśvinā ||8.8.14||
yaḥ | vām | nāsatyau | r̥ṣiḥ / gīḥ-bhiḥ | vatsaḥ | avīvr̥dhat || tasmai | sahasra-nirnijam / iṣam | dhattam | ghr̥ta-ścutam ||8.8.15||
pra | asmai | ūrjam | ghr̥ta-ścutam / aśvinā | yacchatam | yuvam || yaḥ | vām | sumnāya | tustavat / vasu-yāt | dānunaḥ | patī iti ||8.8.16||
ā | naḥ | gantam | riśādasā / imam | stomam | puru-bhujā || kr̥tam | naḥ | su-śriyaḥ | narā / imā | dātam | abhiṣṭaye ||8.8.17||
ā | vām | viśvābhiḥ | ūti-bhiḥ / priya-medhāḥ | ahūṣata || rājantau | adhvarāṇām / aśvinā | yāma-hūtiṣu ||8.8.18||
ā | naḥ | gantam | mayaḥ-bhuvā / aśvinā | śam-bhuvā | yuvam || yaḥ | vām | vipanyū iti | dhīti-bhiḥ / gīḥ-bhiḥ | vatsaḥ | avīvr̥dhat ||8.8.19||
yābhiḥ | kaṇvam | medha-atithim / yābhiḥ | vaśam | daśa-vrajam || yābhiḥ | go-śaryam | āvatam / tābhiḥ | naḥ | avatam | narā ||8.8.20||
yābhiḥ | narā | trasadasyum / āvatam | kr̥tvye | dhane || tābhiḥ | su | asmān | aśvinā / pra | avatam | vāja-sātaye ||8.8.21||
pra | vām | stomāḥ | su-vr̥ktayaḥ / giraḥ | vardhantu | aśvinā || puru-trā | vr̥trahan-tamā / tā | naḥ | bhūtam | puru-spr̥hā ||8.8.22||
trīṇi | padāni | aśvinoḥ / āviḥ | santi | guhā | paraḥ || kavī iti | r̥tasya | patma-bhiḥ / arvāk | jīvebhyaḥ | pari ||8.8.23||

ā | nūnam | aśvinā | yuvam / vatsasya | gantam | avase || pra | asmai | yacchatam | avr̥kam | pr̥thu | chardiḥ / yuyutam | yāḥ | arātayaḥ ||8.9.1||
yat | antarikṣe | yat | divi / yat | pañca | mānuṣān | anu || nr̥mṇam | tat | dhattam | aśvinā ||8.9.2||
ye | vām | daṁsāṁsi | aśvinā / viprāsaḥ | pari-mamr̥śuḥ || eva | it | kāṇvasya | bodhatam ||8.9.3||
ayam | vām | gharmaḥ | aśvinā / stomena | pari | sicyate || ayam | somaḥ | madhu-mān | vājinīvasū iti vājinī-vasū / yena | vr̥tram | ciketathaḥ ||8.9.4||
yat | ap-su | yat | vanaspatau / yat | oṣadhīṣu | puru-daṁsasā | kr̥tam || tena | mā | aviṣṭam | aśvinā ||8.9.5||
yat | nāsatyā | bhuraṇyathaḥ / yat | vā | devā | bhiṣajyathaḥ || ayam | vām | vatsaḥ | mati-bhiḥ | na | vindhate / haviṣmantam | hi | gacchathaḥ ||8.9.6||
ā | nūnam | aśvinoḥ | r̥ṣiḥ / stomam | ciketa | vāmayā || ā | somam | madhumat-tamam / gharmam | siñcāt | atharvaṇi ||8.9.7||
ā | nūnam | raghu-vartanim / ratham | tiṣṭhāthaḥ | aśvinā || ā | vām | stomāḥ | ime | mama / nabhaḥ | na | cucyavīrata ||8.9.8||
yat | adya | vām | nāsatyā / ukthaiḥ | ā-cucyuvīmahi || yat | vā | vāṇībhiḥ | aśvinā / eva | it | kāṇvasya | bodhatam ||8.9.9||
yat | vām | kakṣīvān | uta | yat | vi-aśvaḥ / r̥ṣiḥ | yat | vām | dīrgha-tamāḥ | juhāva || pr̥thī | yat | vām | vainyaḥ | sadaneṣu / eva | it | ataḥ | aśvinā | cetayethām ||8.9.10||
yātam | chardiḥ-pau | uta | naḥ | paraḥ-pā / bhūtam | jagat-pau | uta | naḥ | tanū-pā || vartiḥ | tokāya | tanayāya | yātam ||8.9.11||
yat | indreṇa | sa-ratham | yāthaḥ | aśvinā / yat | vā | vāyunā | bhavathaḥ | sam-okasā || yat | ādityebhiḥ | r̥bhu-bhiḥ | sa-joṣasā / yat | vā | viṣṇoḥ | vi-kramaṇeṣu | tiṣṭhathaḥ ||8.9.12||
yat | adya | aśvinau | aham / huveya | vāja-sātaye || yat | pr̥t-su | turvaṇe | sahaḥ / tat | śreṣṭham | aśvinoḥ | avaḥ ||8.9.13||
ā | nūnam | yātam | aśvinā / imā | havyāni | vām | hitā || ime | somāsaḥ | adhi | turvaśe | yadau / ime | kaṇveṣu | vām | atha ||8.9.14||
yat | nāsatyā | parāke / arvāke | asti | bheṣajam || tena | nūnam | vi-madāya | pra-cetasā / chardiḥ | vatsāya | yacchatam ||8.9.15||
abhutsi | ūm̐ iti | pra | devyā / sākam | vācā | aham | aśvinoḥ || vi | āvaḥ | devi | ā | matim / vi | rātim | martyebhyaḥ ||8.9.16||
pra | bodhaya | uṣaḥ | aśvinā / pra | devi | sūnr̥te | mahi || pra | yajña-hotaḥ | ānuṣak / pra | madāya | śravaḥ | br̥hat ||8.9.17||
yat | uṣaḥ | yāsi | bhānunā / sam | sūryeṇa | rocase || ā | ha | ayam | aśvinoḥ | rathaḥ / vartiḥ | yāti | nr̥-pāyyam ||8.9.18||
yat | ā-pītāsaḥ | aṁśavaḥ / gāvaḥ | na | duhre | ūdha-bhiḥ || yat | vā | vāṇīḥ | anūṣata / pra | deva-yantaḥ | aśvinā ||8.9.19||
pra | dyumnāya | pra | śavase / pra | nr̥-sahyāya | śarmaṇe || pra | dakṣāya | pra-cetasā ||8.9.20||
yat | nūnam | dhībhiḥ | aśvinā / pituḥ | yonā | ni-sīdathaḥ || yat | vā | sumnebhiḥ | ukthyā ||8.9.21||

yat | sthaḥ | dīrgha-prasadmani / yat | vā | adaḥ | rocane | divaḥ || yat | vā | samudre | adhi | ā-kr̥te | gr̥he / ataḥ | ā | yātam | aśvinā ||8.10.1||
yat | vā | yajñam | manave | sam-mimikṣathuḥ / eva | it | kāṇvasya | bodhatam || br̥haspatim | viśvān | devān | aham | huve / indrāviṣṇū iti | aśvinau | āśu-heṣasā ||8.10.2||
tyā | nu | aśvinā | huve / su-daṁsasā | gr̥bhe | kr̥tā || yayoḥ | asti | pra | naḥ | sakhyam / deveṣu | adhi | āpyam ||8.10.3||
yayoḥ | adhi | pra | yajñāḥ / asūre | santi | sūrayaḥ || tā | yajñasya | adhvarasya | pra-cetasā / svadhābhiḥ | yā | pibataḥ | somyam | madhu ||8.10.4||
yat | adya | aśvinau | apāk / yat | prāk | sthaḥ | vājinīvasū iti vājinī-vasū || yat | druhyavi | anavi | turvaśe | yadau / huve | vām | atha | mā | ā | gatam ||8.10.5||
yat | antarikṣe | patathaḥ | puru-bhujā / yat | vā | ime iti | rodasī iti | anu || yat | vā | svadhābhiḥ | adhi-tiṣṭhathaḥ | ratham / ataḥ | ā | yātam | aśvinā ||8.10.6||

tvam | agne | vrata-pāḥ | asi / devaḥ | ā | martyeṣu | ā || tvam | yajñeṣu | īḍyaḥ ||8.11.1||
tvam | asi | pra-śasyaḥ / vidatheṣu | sahantya || agne | rathīḥ | adhvarāṇām ||8.11.2||
saḥ | tvam | asmat | apa | dviṣaḥ / yuyodhi | jāta-vedaḥ || adevīḥ | agne | arātīḥ ||8.11.3||
anti | cit | santam | aha / yajñam | martasya | ripoḥ || na | upa | veṣi | jāta-vedaḥ ||8.11.4||
martāḥ | amartyasya | te / bhūri | nāma | manāmahe || viprāsaḥ | jāta-vedasaḥ ||8.11.5||
vipram | viprāsaḥ | avase / devam | martāsaḥ | ūtaye || agnim | gīḥ-bhiḥ | havāmahe ||8.11.6||
ā | te | vatsaḥ | manaḥ | yamat / paramāt | cit | sadha-sthāt || agne | tvām-kāmayā | girā ||8.11.7||
puru-trā | hi | sa-dr̥ṅ | asi / viśaḥ | viśvāḥ | anu | pra-bhuḥ || samat-su | tvā | havāmahe ||8.11.8||
samat-su | agnim | avase / vāja-yantaḥ | havāmahe || vājeṣu | citra-rādhasam ||8.11.9||
pratnaḥ | hi | kam | īḍyaḥ | adhvareṣu / sanāt | ca | hotā | navyaḥ | ca | satsi || svām | ca | agne | tanvam | piprayasva / asmabhyam | ca | saubhagam | ā | yajasva ||8.11.10||

yaḥ | indra | soma-pātamaḥ / madaḥ | śaviṣṭha | cetati || yena | haṁsi | ni | atriṇam | tam | īmahe ||8.12.1||
yena | daśa-gvam | adhri-gum / vepayantam | svaḥ-naram || yena | samudram | āvitha | tam | īmahe ||8.12.2||
yena | sindhum | mahīḥ | apaḥ / rathān-iva | pra-codayaḥ || panthām | r̥tasya | yātave | tam | īmahe ||8.12.3||
imam | stomam | abhiṣṭaye / ghr̥tam | na | pūtam | adri-vaḥ || yena | nu | sadyaḥ | ojasā | vavakṣitha ||8.12.4||
imam | juṣasva | girvaṇaḥ / samudraḥ-iva | pinvate || indra | viśvābhiḥ | ūti-bhiḥ | vavakṣitha ||8.12.5||
yaḥ | naḥ | devaḥ | parā-vataḥ / sakhi-tvanāya | mamahe || divaḥ | na | vr̥ṣṭim | prathayan | vavakṣitha ||8.12.6||
vavakṣuḥ | asya | ketavaḥ / uta | vajraḥ | gabhastyoḥ || yat | sūryaḥ | na | rodasī iti | avardhayat ||8.12.7||
yadi | pra-vr̥ddha | sat-pate / sahasram | mahiṣān | aghaḥ || āt | it | te | indriyam | mahi | pra | vavr̥dhe ||8.12.8||
indraḥ | sūryasya | raśmi-bhiḥ / ni | arśasānam | oṣati || agniḥ | vanā-iva | sasahiḥ | pra | vavr̥dhe ||8.12.9||
iyam | te | r̥tviya-vatī / dhītiḥ | eti | navīyasī || saparyantī | puru-priyā | mimīte | it ||8.12.10||
garbhaḥ | yajñasya | deva-yuḥ / kratum | punīte | ānuṣak || stomaiḥ | indrasya | vavr̥dhe | mimīte | it ||8.12.11||
saniḥ | mitrasya | paprathe / indraḥ | somasya | pītaye || prācī | vāśī-iva | sunvate | mimīte | it ||8.12.12||
yam | viprāḥ | uktha-vāhasaḥ / abhi-pramanduḥ | āyavaḥ || ghr̥tam | na | pipye | āsani | r̥tasya | yat ||8.12.13||
uta | sva-rāje | aditiḥ / stomam | indrāya | jījanat || puru-praśastam | ūtaye | r̥tasya | yat ||8.12.14||
abhi | vahnayaḥ | ūtaye / anūṣata | pra-śastaye || na | deva | vi-vratā | harī iti | r̥tasya | yat ||8.12.15||
yat | somam | indra | viṣṇavi / yat | vā | gha | trite | āptye || yat | vā | marut-su | mandase | sam | indu-bhiḥ ||8.12.16||
yat | vā | śakra | parā-vati / samudre | adhi | mandase || asmākam | it | sute | raṇa | sam | indu-bhiḥ ||8.12.17||
yat | vā | asi | sunvataḥ | vr̥dhaḥ / yajamānasya | sat-pate || ukthe | vā | yasya | raṇyasi | sam | indu-bhiḥ ||8.12.18||
devam-devam | vaḥ | avase / indram-indram | gr̥ṇīṣaṇi || adha | yajñāya | turvaṇe | vi | ānaśuḥ ||8.12.19||
yajñebhiḥ | yajña-vāhasam / somebhiḥ | soma-pātamam || hotrābhiḥ | indram | vavr̥dhuḥ | vi | ānaśuḥ ||8.12.20||
mahīḥ | asya | pra-nītayaḥ / pūrvīḥ | uta | pra-śastayaḥ || viśvā | vasūni | dāśuṣe | vi | ānaśuḥ ||8.12.21||
indram | vr̥trāya | hantave / devāsaḥ | dadhire | puraḥ || indram | vāṇīḥ | anūṣata | sam | ojase ||8.12.22||
mahāntam | mahinā | vayam / stomebhiḥ | havana-śrutam || arkaiḥ | abhi | pra | nonumaḥ | sam | ojase ||8.12.23||
na | yam | viviktaḥ | rodasī iti / na | antarikṣāṇi | vajriṇam || amāt | it | asya | titviṣe | sam | ojasaḥ ||8.12.24||
yat | indra | pr̥tanājye / devāḥ | tvā | dadhire | puraḥ || āt | it | te | haryatā | harī iti | vavakṣatuḥ ||8.12.25||
yadā | vr̥tram | nadī-vr̥tam / śavasā | vajrin | avadhīḥ || āt | it | te | haryatā | harī iti | vavakṣatuḥ ||8.12.26||
yadā | te | viṣṇuḥ | ojasā / trīṇi | padā | vi-cakrame || āt | it | te | haryatā | harī iti | vavakṣatuḥ ||8.12.27||
yadā | te | haryatā | harī iti / vavr̥dhāte iti | dive-dive || āt | it | te | viśvā | bhuvanāni | yemire ||8.12.28||
yadā | te | mārutīḥ | viśaḥ / tubhyam | indra | ni-yemire || āt | it | te | viśvā | bhuvanāni | yemire ||8.12.29||
yadā | sūryam | amum | divi / śukram | jyotiḥ | adhārayaḥ || āt | it | te | viśvā | bhuvanāni | yemire ||8.12.30||
imām | te | indra | su-stutim / vipraḥ | iyarti | dhīti-bhiḥ || jāmim | padā-iva | pipratīm | pra | adhvare ||8.12.31||
yat | asya | dhāmani | priye / sam-īcīnāsaḥ | asvaran || nābhā | yajñasya | dohanā | pra | adhvare ||8.12.32||
su-vīryam | su-aśvyam / su-gavyam | indra | daddhi | naḥ || hotā-iva | pūrva-cittaye | pra | adhvare ||8.12.33||

indraḥ | suteṣu | someṣu / kratum | punīte | ukthyam || vide | vr̥dhasya | dakṣasaḥ | mahān | hi | saḥ ||8.13.1||
saḥ | prathame | vi-omani / devānām | sadane | vr̥dhaḥ || su-pāraḥ | suśravaḥ-tamaḥ | sam | apsu-jit ||8.13.2||
tam | ahve | vāja-sātaye / indram | bharāya | śuṣmiṇam || bhava | naḥ | sumne | antamaḥ | sakhā | vr̥dhe ||8.13.3||
iyam | te | indra | girvaṇaḥ / rātiḥ | kṣarati | sunvataḥ || mandānaḥ | asya | barhiṣaḥ | vi | rājasi ||8.13.4||
nūnam | tat | indra | daddhi | naḥ / yat | tvā | sunvantaḥ | īmahe || rayim | naḥ | citram | ā | bhara | svaḥ-vidam ||8.13.5||
stotā | yat | te | vi-carṣaṇiḥ / ati-praśardhayat | giraḥ || vayāḥ-iva | anu | rohate | juṣanta | yat ||8.13.6||
pratna-vat | janaya | giraḥ / śr̥ṇudhi | jarituḥ | havam || made-made | vavakṣitha | su-kr̥tvane ||8.13.7||
krīḷanti | asya | sūnr̥tāḥ / āpaḥ | na | pra-vatā | yatīḥ || ayā | dhiyā | yaḥ | ucyate | patiḥ | divaḥ ||8.13.8||
uto iti | patiḥ | yaḥ | ucyate / kr̥ṣṭīnām | ekaḥ | it | vaśī || namaḥ-vr̥dhaiḥ | avasyu-bhiḥ | sute | raṇa ||8.13.9||
stuhi | śrutam | vipaḥ-citam / harī iti | yasya | pra-sakṣiṇā || gantārā | dāśuṣaḥ | gr̥ham | namasvinaḥ ||8.13.10||
tūtujānaḥ | mahe-mate / aśvebhiḥ | pruṣitapsu-bhiḥ || ā | yāhi | yajñam | āśu-bhiḥ | śam | it | hi | te ||8.13.11||
indra | śaviṣṭha | sat-pate / rayim | gr̥ṇat-su | dhāraya || śravaḥ | sūri-bhyaḥ | amr̥tam | vasu-tvanam ||8.13.12||
have | tvā | sūre | ut-ite / have | madhyaṁdine | divaḥ || juṣāṇaḥ | indra | sapti-bhiḥ | naḥ | ā | gahi ||8.13.13||
ā | tu | gahi | pra | tu | drava / matsva | sutasya | go-mataḥ || tantum | tanuṣva | pūrvyam | yathā | vide ||8.13.14||
yat | śakra | asi | parā-vati / yat | arvā-vati | vr̥tra-han || yat | vā | samudre | andhasaḥ | avitā | it | asi ||8.13.15||
indram | vardhantu | naḥ | giraḥ / indram | sutāsaḥ | indavaḥ || indre | haviṣmatīḥ | viśaḥ | arāṇiṣuḥ ||8.13.16||
tam | it | viprāḥ | avasyavaḥ / pravatvatībhiḥ | ūti-bhiḥ || indram | kṣoṇīḥ | avardhayan | vayāḥ-iva ||8.13.17||
tri-kadrukeṣu | cetanam / devāsaḥ | yajñam | atnata || tam | it | vardhantu | naḥ | giraḥ | sadā-vr̥dham ||8.13.18||
stotā | yat | te | anu-vrataḥ / ukthāni | r̥tu-thā | dadhe || śuciḥ | pāvakaḥ | ucyate | saḥ | adbhutaḥ ||8.13.19||
tat | it | rudrasya | cetati / yahvam | pratneṣu | dhāma-su || manaḥ | yatra | vi | tat | dadhuḥ | vi-cetasaḥ ||8.13.20||
yadi | me | sakhyam | ā-varaḥ / imasya | pāhi | andhasaḥ || yena | viśvāḥ | ati | dviṣaḥ | atārima ||8.13.21||
kadā | te | indra | girvaṇaḥ / stotā | bhavāti | śam-tamaḥ || kadā | naḥ | gavye | aśvye | vasau | dadhaḥ ||8.13.22||
uta | te | su-stutā | harī iti / vr̥ṣaṇā | vahataḥ | ratham || ajuryasya | madin-tamam | yam | īmahe ||8.13.23||
tam | īmahe | puru-stutam / yahvam | pratnābhiḥ | ūti-bhiḥ || ni | barhiṣi | priye | sadat | adha | dvitā ||8.13.24||
vardhasva | su | puru-stuta / r̥ṣi-stutābhiḥ | ūti-bhiḥ || dhukṣasva | pipyuṣīm | iṣam | ava | ca | naḥ ||8.13.25||
indra | tvam | avitā | it | asi / itthā | stuvataḥ | adri-vaḥ || r̥tāt | iyarmi | te | dhiyam | manaḥ-yujam ||8.13.26||
iha | tyā | sadha-mādyā / yujānaḥ | soma-pītaye || harī iti | indra | pratadvasū iti pratat-vasū | abhi | svara ||8.13.27||
abhi | svarantu | ye | tava / rudrāsaḥ | sakṣata | śriyam || uto iti | marutvatīḥ | viśaḥ | abhi | prayaḥ ||8.13.28||
imāḥ | asya | pra-tūrtayaḥ / padam | juṣanta | yat | divi || nābhā | yajñasya | sam | dadhuḥ | yathā | vide ||8.13.29||
ayam | dīrghāya | cakṣase / prāci | pra-yati | adhvare || mimīte | yajñam | ānuṣak | vi-cakṣya ||8.13.30||
vr̥ṣā | ayam | indra | te | rathaḥ / uto iti | te | vr̥ṣaṇā | harī iti || vr̥ṣā | tvam | śatakrato iti śata-krato | vr̥ṣā | havaḥ ||8.13.31||
vr̥ṣā | grāvā | vr̥ṣā | madaḥ / vr̥ṣā | somaḥ | ayam | sutaḥ || vr̥ṣā | yajñaḥ | yam | invasi | vr̥ṣā | havaḥ ||8.13.32||
vr̥ṣā | tvā | vr̥ṣaṇam | huve / vajrin | citrābhiḥ | ūti-bhiḥ || vavantha | hi | prati-stutim | vr̥ṣā | havaḥ ||8.13.33||

yat | indra | aham | yathā | tvam / īśīya | vasvaḥ | ekaḥ | it || stotā | me | go-sakhā | syāt ||8.14.1||
śikṣeyam | asmai | ditseyam / śacī-pate | manīṣiṇe || yat | aham | go-patiḥ | syām ||8.14.2||
dhenuḥ | te | indra | sūnr̥tā / yajamānāya | sunvate || gām | aśvam | pipyuṣī | duhe ||8.14.3||
na | te | vartā | asti | rādhasaḥ / indra | devaḥ | na | martyaḥ || yat | ditsasi | stutaḥ | magham ||8.14.4||
yajñaḥ | indram | avardhayat / yat | bhūmim | vi | avartayat || cakrāṇaḥ | opaśam | divi ||8.14.5||
vāvr̥dhānasya | te | vayam / viśvā | dhanāni | jigyuṣaḥ || ūtim | indra | ā | vr̥ṇīmahe ||8.14.6||
vi | antarikṣam | atirat / made | somasya | rocanā || indraḥ | yat | abhinat | valam ||8.14.7||
ut | gāḥ | ājat | aṅgiraḥ-bhyaḥ / āviḥ | kr̥ṇvan | guhā | satīḥ || arvāñcam | nunude | valam ||8.14.8||
indreṇa | rocanā | divaḥ / dr̥ḷhāni | dr̥ṁhitāni | ca || sthirāṇi | na | parā-nude ||8.14.9||
apām | ūrmiḥ | madan-iva / stomaḥ | indra | ajira-yate || vi | te | madāḥ | arājiṣuḥ ||8.14.10||
tvam | hi | stoma-vardhanaḥ / indra | asi | uktha-vardhanaḥ || stotr̥̄ṇām | uta | bhadra-kr̥t ||8.14.11||
indram | it | keśinā | harī iti / soma-peyāya | vakṣataḥ || upa | yajñam | su-rādhasam ||8.14.12||
apām | phenena | namuceḥ / śiraḥ | indra | ut | avartaycaḥ || viśvāḥ | yat | ajayaḥ | spr̥dhaḥ ||8.14.13||
māyābhiḥ | ut-sisr̥psataḥ / indra | dyām | ā-rurukṣataḥ || ava | dasyūn | adhūnuthāḥ ||8.14.14||
asunvām | indra | sam-sadam / viṣūcīm | vi | anāśayaḥ || soma-pāḥ | ut-taraḥ | bhavan ||8.14.15||

tam | ūm̐ iti | abhi | pra | gāyata / puru-hūtam | puru-stutam || indram | gīḥ-bhiḥ | taviṣam | ā | vivāsata ||8.15.1||
yasya | dvi-barhasaḥ | br̥hat / sahaḥ | dādhāra | rodasī iti || girīn | ajrān | apaḥ | svaḥ | vr̥ṣa-tvanā ||8.15.2||
saḥ | rājasi | puru-stuta / ekaḥ | vr̥trāṇi | jighnase || indra | jaitrā | śravasyā | ca | yantave ||8.15.3||
tam | te | madam | gr̥ṇīmasi / vr̥ṣaṇam | pr̥t-su | sasahim || ūm̐ iti | loka-kr̥tnum | adri-vaḥ | hari-śriyam ||8.15.4||
yena | jyotīṁṣi | āyave / manave | ca | viveditha || mandānaḥ | asya | barhiṣaḥ | vi | rājasi ||8.15.5||
tat | adya | cit | te | ukthinaḥ / anu | stuvanti | pūrva-thā || vr̥ṣa-patnīḥ | apaḥ | jaya | dive-dive ||8.15.6||
tava | tyat | indriyam | br̥hat / tava | śuṣmam | uta | kratum || vajram | śiśāti | dhiṣaṇā | vareṇyam ||8.15.7||
tava | dyauḥ | indra | pauṁsyam / pr̥thivī | vardhati | śravaḥ || tvām | āpaḥ | parvatāsaḥ | ca | hinvire ||8.15.8||
tvām | viṣṇuḥ | br̥han | kṣayaḥ / mitraḥ | gr̥ṇāti | varuṇaḥ || tvām | śardhaḥ | madati | anu | mārutam ||8.15.9||
tvam | vr̥ṣā | janānām / maṁhiṣṭhaḥ | indra | jajñiṣe || satrā | viśvā | su-apatyāni | dadhiṣe ||8.15.10||
satrā | tvam | puru-stuta / ekaḥ | vr̥trāṇi | tośase || na | anyaḥ | indrāt | karaṇam | bhūyaḥ | invati ||8.15.11||
yat | indra | manma-śaḥ | tvā / nānā | havante | ūtaye || asmākebhiḥ | nr̥-bhiḥ | atra | svaḥ | jaya ||8.15.12||
aram | kṣayāya | naḥ | mahe / viśvā | rūpāṇi | ā-viśan || indram | jaitrāya | harṣaya | śacī3-patim ||8.15.13||

pra | sam-rājam | carṣaṇīnām / indram | stotā | navyam | gīḥ-bhiḥ || naram | nr̥-saham | maṁhiṣṭham ||8.16.1||
yasmin | ukthāni | raṇyanti / viśvāni | ca | śravasyā || apām | avaḥ | na | samudre ||8.16.2||
tam | su-stutyā | ā | vivāse / jyeṣṭha-rājam | bhare | kr̥tnum || mahaḥ | vājinam | sani-bhyaḥ ||8.16.3||
yasya | anūnāḥ | gabhīrāḥ / madāḥ | uravaḥ | tarutrāḥ || harṣu-mantaḥ | śūra-sātau ||8.16.4||
tam | it | dhaneṣu | hiteṣu / adhi-vākāya | havante || yeṣām | indraḥ | te | jayanti ||8.16.5||
tam | it | cyautnaiḥ | āryanti / tam | kr̥tebhiḥ | carṣaṇayaḥ || eṣaḥ | indraḥ | varivaḥ-kr̥t ||8.16.6||
indraḥ | brahmā | indraḥ | r̥ṣiḥ / indraḥ | puru | puru-hūtaḥ || mahān | mahībhiḥ | śacībhiḥ ||8.16.7||
saḥ | stomyaḥ | saḥ | havyaḥ / satyaḥ | satvā | tuvi-kūrmiḥ || ekaḥ | cit | san | abhi-bhūtiḥ ||8.16.8||
tam | arkebhiḥ | tam | sāma-bhiḥ / tam | gāyatraiḥ | carṣaṇayaḥ || indram | vardhanti | kṣitayaḥ ||8.16.9||
pra-netāram | vasyaḥ | accha / kartāram | jyotiḥ | samat-su || sasahvāṁsam | yudhā | amitrān ||8.16.10||
saḥ | naḥ | papriḥ | pārayāti / svasti | nāvā | puru-hūtaḥ || indraḥ | viśvāḥ | ati | dviṣaḥ ||8.16.11||
saḥ | tvam | naḥ | indra | vājebhiḥ / daśasya | ca | gātu-ya | ca || accha | ca | naḥ | sumnam | neṣi ||8.16.12||

ā | yāhi | susuma | hi | te / indra | somam | piba | imam || ā | idam | barhiḥ | sadaḥ | mama ||8.17.1||
ā | tvā | brahma-yujā | harī iti / vahatām | indra | keśinā || upa | brahmāṇi | naḥ | śr̥ṇu ||8.17.2||
brahmāṇaḥ | tvā | vayam | yujā / soma-pām | indra | sominaḥ || suta-vantaḥ | havāmahe ||8.17.3||
ā | naḥ | yāhi | suta-vataḥ / asmākam | su-stutīḥ | upa || piba | su | śiprin | andhasaḥ ||8.17.4||
ā | te | siñcāmi | kukṣyoḥ / anu | gātrā | vi | dhāvatu || gr̥bhāya | jihvayā | madhu ||8.17.5||
svāduḥ | te | astu | sam-sude / madhu-mān | tanve | tava || somaḥ | śam | astu | te | hr̥de ||8.17.6||
ayam | ūm̐ iti | tvā | vi-carṣaṇe / janīḥ-iva | abhi | sam-vr̥taḥ || pra | somaḥ | indra | sarpatu ||8.17.7||
tuvi-grīvaḥ | vapā-udaraḥ / su-bāhuḥ | andhasaḥ | made || indraḥ | vr̥trāṇi | jighnate ||8.17.8||
indra | pra | ihi | puraḥ | tvam / viśvasya | īśānaḥ | ojasā || vr̥trāṇi | vr̥tra-han | jahi ||8.17.9||
dīrghaḥ | te | astu | aṅkuśaḥ / yena | vasu | pra-yacchasi || yajamānāya | sunvate ||8.17.10||
ayam | te | indra | somaḥ / ni-pūtaḥ | adhi | barhiṣi || ā | ihi | īm | asya | drava | piba ||8.17.11||
śācigo iti śāci-go | śāci-pūjana / ayam | raṇāya | te | sutaḥ || ākhaṇḍala | pra | hūyase ||8.17.12||
yaḥ | te | śr̥ṅga-vr̥ṣaḥ | napāt / pranapāditi pra-napāt | kuṇḍa-pāyyaḥ || ni | asmin | dadhre | ā | manaḥ ||8.17.13||
vāstoḥ | pate | dhruvā | sthūṇā / aṁsatram | somyānām || drapsaḥ | bhettā | purām | śaśvatīnām / indraḥ | munīnām | sakhā ||8.17.14||
pr̥dāku-sānuḥ | yajataḥ | go-eṣaṇaḥ / ekaḥ | san | abhi | bhūyasaḥ || bhūrṇim | aśvam | nayat | tujā | puraḥ | gr̥bhā / indram | somasya | pītaye ||8.17.15||

idam | ha | nūnam | eṣām / sumnam | bhikṣeta | martyaḥ || ādityānām | apūrvyam | savīmani ||8.18.1||
anarvāṇaḥ | hi | eṣām / panthā | ādityānām || adabdhāḥ | santi | pāyavaḥ | suge-vr̥dhaḥ ||8.18.2||
tat | su | naḥ | savitā | bhagaḥ / varuṇaḥ | mitraḥ | aryamā || śarma | yacchantu | sa-prathaḥ | yat | īmahe ||8.18.3||
devebhiḥ | devi | adite / ariṣṭa-bharman | ā | gahi || smat | sūri-bhiḥ | puru-priye | suśarma-bhiḥ ||8.18.4||
te | hi | putrāsaḥ | aditeḥ / viduḥ | dveṣāṁsi | yotave || aṁhoḥ | cit | uru-cakrayaḥ | anehasaḥ ||8.18.5||
aditiḥ | naḥ | divā | paśum / aditiḥ | naktam | advayāḥ || aditiḥ | pātu | aṁhasaḥ | sadā-vr̥dhā ||8.18.6||
uta | syā | naḥ | divā | matiḥ / aditiḥ | ūtyā | ā | gamat || sā | śam-tāti | mayaḥ | karat | apa | sridhaḥ ||8.18.7||
uta | tyā | daivyā | bhiṣajā / śam | naḥ | karataḥ | aśvinā || yuyuyātām | itaḥ | rapaḥ | apa | sridhaḥ ||8.18.8||
śam | agniḥ | agni-bhiḥ | karat / śam | naḥ | tapatu | sūryaḥ || śam | vātaḥ | vātu | arapāḥ | apa | sridhaḥ ||8.18.9||
apa | amīvām | apa | sridham / apa | sedhata | duḥ-matim || ādityāsaḥ | yuyotana | naḥ | aṁhasaḥ ||8.18.10||
yuyota | śarum | asmat | ā / ādityāsaḥ | uta | amatim || r̥dhak | dveṣaḥ | kr̥ṇuta | viśva-vedasaḥ ||8.18.11||
tat | su | naḥ | śarma | yacchata / ādityāḥ | yat | mumocati || enasvantam | cit | enasaḥ | su-dānavaḥ ||8.18.12||
yaḥ | naḥ | kaḥ | cit | ririkṣati / rakṣaḥ-tvena | martyaḥ || svaiḥ | saḥ | evaiḥ | ririṣīṣṭa | yuḥ | janaḥ ||8.18.13||
sam | it | tam | agham | aśnavat / duḥ-śaṁsam | martyam | ripum || yaḥ | asma-trā | duḥ-hanāvān | upa | dvayuḥ ||8.18.14||
pāka-trā | sthana | devāḥ / hr̥t-su | jānītha | martyam || upa | dvayum | ca | advayum | ca | vasavaḥ ||8.18.15||
ā | śarma | parvatānām / ā | uta | apām | vr̥ṇīmahe || dyāvākṣāmā | āre | asmat | rapaḥ | kr̥tam ||8.18.16||
te | naḥ | bhadreṇa | śarmaṇā / yuṣmākam | nāvā | vasavaḥ || ati | viśvāni | duḥ-itā | pipartana ||8.18.17||
tuce | tanāya | tat | su | naḥ / drāghīyaḥ | āyuḥ | jīvase || ādityāsaḥ | su-mahasaḥ | kr̥ṇotana ||8.18.18||
yajñaḥ | hīḷaḥ | vaḥ | antaraḥ / ādityāḥ | asti | mr̥ḷata || yuṣme iti | it | vaḥ | api | smasi | sa-jātye ||8.18.19||
br̥hat | varūtham | marutām / devam | trātaram | aśvinā || mitram | īmahe | varuṇam | svastaye ||8.18.20||
anehaḥ | mitra | aryaman / nr̥-vat | varuṇa | śaṁsyam || tri-varūtham | marutaḥ | yanta | naḥ | chardiḥ ||8.18.21||
ye | cit | hi | mr̥tyu-bandhavaḥ / ādityāḥ | manavaḥ | smasi || pra | su | naḥ | āyuḥ | jīvase | tiretana ||8.18.22||

tam | gūrdhaya | svaḥ-naram / devāsaḥ | devam | aratim | dadhanvire || deva-trā | havyam | ā | ūhire ||8.19.1||
vibhūta-rātim | vipra | citra-śociṣam / agnim | īḷiṣva | yanturam || asya | meghasya | somyasya | sobhare / pra | īm | adhvarāya | pūrvyam ||8.19.2||
yajiṣṭham | tvā | vavr̥mahe / devam | deva-trā | hotāram | amartyam || asya | yajñasya | su-kratum ||8.19.3||
ūrjaḥ | napātam | su-bhagam | su-dīditim / agnim | śreṣṭha-śociṣam || saḥ | naḥ | mitrasya | varuṇasya | saḥ | apām / ā | sumnam | yakṣate | divi ||8.19.4||
yaḥ | sam-idhā | yaḥ | ā-hutī / yaḥ | vedena | dadāśa | martaḥ | agnaye || yaḥ | namasā | su-adhvaraḥ ||8.19.5||
tasya | it | arvantaḥ | raṁhayante | āśavaḥ / tasya | dyumni-tamam | yaśaḥ || na | tam | aṁhaḥ | deva-kr̥tam | kutaḥ | cana / na | martya-kr̥tam | naśat ||8.19.6||
su-agnayaḥ | vaḥ | agni-bhiḥ / syāma | sūno iti | sahasaḥ | ūrjām | pate || su-vīraḥ | tvam | asma-yuḥ ||8.19.7||
pra-śaṁsamānaḥ | atithiḥ | na | mitriyaḥ / agniḥ | rathaḥ | na | vedyaḥ || tve iti | kṣemāsaḥ | api | santi | sādhavaḥ / tvam | rājā | rayīṇām ||8.19.8||
saḥ | addhā | dāśu-adhvaraḥ / agne | martaḥ | su-bhaga | saḥ | pra-śaṁsyaḥ || saḥ | dhībhiḥ | astu | sanitā ||8.19.9||
yasya | tvam | ūrdhvaḥ | adhvarāya | tiṣṭhasi / kṣayat-vīraḥ | saḥ | sādhate || saḥ | arvat-bhiḥ | sanitā | saḥ | vipanyu-bhiḥ / saḥ | śūraiḥ | sanitā | kr̥tam ||8.19.10||
yasya | agniḥ | vapuḥ | gr̥he / stomam | canaḥ | dadhīta | viśva-vāryaḥ || havyā | vā | veviṣat | viṣaḥ ||8.19.11||
viprasya | vā | stuvataḥ | sahasaḥ | yaho iti / makṣu-tamasya | rātiṣu || avaḥ-devam | upari-martyam | kr̥dhi / vaso iti | vividuṣaḥ | vacaḥ ||8.19.12||
yaḥ | agnim | havyadāti-bhiḥ / namaḥ-bhiḥ | vā | su-dakṣam | ā-vivāsati || girā | vā | ajira-śociṣam ||8.19.13||
sam-idhā | yaḥ | ni-śitī | dāśat | aditim / dhāma-bhiḥ | asya | martyaḥ || viśvā | it | saḥ | dhībhiḥ | su-bhagaḥ | janān | ati / dyumnaiḥ | udgaḥ-iva | tāriṣat ||8.19.14||
tat | agne | dyumnam | ā | bhara / yat | sasahat | sadane | kam | cit | atriṇam || manyum | janasya | duḥ-dhyaḥ ||8.19.15||
yena | caṣṭe | varuṇaḥ | mitraḥ | aryamā / yena | nāsatyā | bhagaḥ || vayam | tat | te | śavasā | gātuvit-tamāḥ / indratvā-ūtāḥ | vidhemahi ||8.19.16||
te | gha | it | agne | su-ādhyaḥ / ye | tvā | vipra | ni-dadhire | nr̥-cakṣasam || viprāsaḥ | deva | su-kratum ||8.19.17||
te | it | vedim | su-bhaga | te | ā-hutim / te | sotum | cakrire | divi || te | it | vājebhiḥ | jigyuḥ | mahat | dhanam / ye | tve iti | kāmam | ni-erire ||8.19.18||
bhadraḥ | naḥ | agniḥ | ā-hutaḥ / bhadrā | rātiḥ | su-bhaga | bhadraḥ | adhvaraḥ || bhadrāḥ | uta | pra-śastayaḥ ||8.19.19||
bhadram | manaḥ | kr̥ṇuṣva | vr̥tra-tūrye / yena | samat-su | sasahaḥ || ava | sthirā | tanuhi | bhūri | śardhatām / vanema | te | abhiṣṭi-bhiḥ ||8.19.20||
īḷe | girā | manuḥ-hitam / yam | devāḥ | dūtam | aratim | ni-erire || yajiṣṭham | havya-vāhanam ||8.19.21||
tigma-jambhāya | taruṇāya | rājate / prayaḥ | gāyasi | agnaye || yaḥ | piṁśate | sūnr̥tābhiḥ | su-vīryam / agniḥ | ghr̥tebhiḥ | ā-hutaḥ ||8.19.22||
yadi | ghr̥tebhiḥ | ā-hutaḥ / vāśīm | agniḥ | bharate | ut | ca | ava | ca || asuraḥ-iva | niḥ-nijam ||8.19.23||
yaḥ | havyāni | airayata | manuḥ-hitaḥ / devaḥ | āsā | su-gandhinā || vivāsate | vāryāṇi | su-adhvaraḥ / hotā | devaḥ | amartyaḥ ||8.19.24||
yat | agne | martyaḥ | tvam / syām | aham | mitra-mahaḥ | amartyaḥ || sahasaḥ | sūno iti | ā-huta ||8.19.25||
na | tvā | rāsīya | abhi-śastaye / vaso iti | na | pāpa-tvāya | santya || na | me | stotā | amati-vā | na | duḥ-hitaḥ / syāt | agne | na | pāpayā ||8.19.26||
pituḥ | na | putraḥ | su-bhr̥taḥ | duroṇe / ā | devān | etu | pra | naḥ | haviḥ ||8.19.27||
tava | aham | agne | ūti-bhiḥ / nediṣṭhābhiḥ | saceya | joṣam | ā | vaso iti || sadā | devasya | martyaḥ ||8.19.28||
tava | kratvā | saneyam | tava | rāti-bhiḥ / agne | tava | praśasti-bhiḥ || tvām | it | āhuḥ | pra-matim | vaso iti | mama / agne | harṣasva | dātave ||8.19.29||
pra | saḥ | agne | tava | ūti-bhiḥ / su-vīrābhiḥ | tirate | vājabharma-bhiḥ || yasya | tvam | sakhyam | ā-varaḥ ||8.19.30||
tava | drapsaḥ | nīla-vān | vāśaḥ | r̥tviyaḥ / indhānaḥ | siṣṇo iti | ā | dade || tvam | mahīnām | uṣasām | asi | priyaḥ / kṣapaḥ | vastuṣu | rājasi ||8.19.31||
tam | ā | aganma | sobharayaḥ / sahasra-muṣkam | su-abhiṣṭim | avase || sam-rājam | trāsadasyavam ||8.19.32||
yasya | te | agne | anye | agnayaḥ / upa-kṣitaḥ | vayāḥ-iva || vipaḥ | na | dyumnā | ni | yuve | janānām / tava | kṣatrāṇi | vardhayan ||8.19.33||
yam | ādityāsaḥ | adruhaḥ / pāram | nayatha | martyam || maghonām | viśveṣām | su-dānavaḥ ||8.19.34||
yūyam | rājānaḥ | kam | cit | carṣaṇi-sahaḥ / kṣayantam | mānuṣān | anu || vayam | te | vaḥ | varuṇa | mitra | aryaman / syāma | it | r̥tasya | rathyaḥ ||8.19.35||
adāt | me | pauru-kutsyaḥ / pañcāśatam | trasadasyuḥ | vadhūnām || maṁhiṣṭhaḥ | aryaḥ | sat-patiḥ ||8.19.36||
uta | me | prayiyoḥ | vayiyoḥ / su-vāstvāḥ | adhi | tugvani || tisr̥̄ṇām | saptatīnām / śyāvaḥ | pra-netā | bhuvat / vasuḥ | diyānām | patiḥ ||8.19.37||

ā | ganta | mā | riṣaṇyata / pra-sthāvānaḥ | mā | apa | sthāta | sa-manyavaḥ || sthirā | cit | namayiṣṇavaḥ ||8.20.1||
vīḷupavi-bhiḥ | marutaḥ | r̥bhukṣaṇaḥ / ā | rudrāsaḥ | sudīti-bhiḥ || iṣā | naḥ | adya | ā | gata | puru-spr̥haḥ / yajñam | ā | sobharī-yavaḥ ||8.20.2||
vidma | hi | rudriyāṇām / śuṣmam | ugram | marutām | śimī-vatām || viṣṇoḥ | eṣasya | mīḷhuṣām ||8.20.3||
vi | dvīpāni | pāpatan | tiṣṭhat | ducchunā / ubhe iti | yujanta | rodasī iti || pra | dhanvāni | airata | śubhra-khādayaḥ / yat | ejatha | sva-bhānavaḥ ||8.20.4||
acyutā | cit | vaḥ | ajman | ā / nānadati | parvatāsaḥ | vanaspatiḥ || bhūmiḥ | yāmeṣu | rejate ||8.20.5||
amāya | vaḥ | marutaḥ | yātave | dyauḥ / jihīte | ut-tarā | br̥hat || yatra | naraḥ | dediśate | tanūṣu / ā | tvakṣāṁsi | bahu-ojasaḥ ||8.20.6||
svadhām | anu | śriyam | naraḥ / mahi | tveṣāḥ | ama-vantaḥ | vr̥ṣa-psavaḥ || vahante | ahruta-psavaḥ ||8.20.7||
gobhiḥ | vāṇaḥ | ajyate | sobharīṇām / rathe | kośe | hiraṇyaye || go-bandhavaḥ | su-jātāsaḥ | iṣe | bhuje / mahāntaḥ | naḥ | sparase | nu ||8.20.8||
prati | vaḥ | vr̥ṣat-añjayaḥ / vr̥ṣṇe | śardhāya | mārutāya | bharadhvam || havyā | vr̥ṣa-prayāvne ||8.20.9||
vr̥ṣaṇaśvena | marutaḥ | vr̥ṣa-psunā / rathena | vr̥ṣa-nābhinā || ā | śyenāsaḥ | na | pakṣiṇaḥ | vr̥thā | naraḥ / havyā | naḥ | vītaye | gata ||8.20.10||
samānam | añji | eṣām / vi | bhrājante | rukmāsaḥ | adhi | bāhuṣu || davidyutati | r̥ṣṭayaḥ ||8.20.11||
te | ugrāsaḥ | vr̥ṣaṇaḥ | ugra-bāhavaḥ / nakiḥ | tanūṣu | yetire || sthirā | dhanvāni | āyudhā | ratheṣu | vaḥ / anīkeṣu | adhi | śriyaḥ ||8.20.12||
yeṣām | arṇaḥ | na | sa-prathaḥ / nāma | tveṣam | śaśvatām | ekam | it | bhuje || vayaḥ | na | pitryam | sahaḥ ||8.20.13||
tān | vandasva | marutaḥ | tān | upa | stuhi / teṣām | hi | dhunīnām || arāṇām | na | caramaḥ | tat | eṣām / dānā | mahnā | tat | eṣām ||8.20.14||
su-bhagaḥ | saḥ | vaḥ | ūtiṣu / āsa | pūrvāsu | marutaḥ | vi-uṣṭiṣu || yaḥ | vā | nūnam | uta | asati ||8.20.15||
yasya | vā | yūyam | prati | vājinaḥ | naraḥ / ā | havyā | vītaye | gatha || abhi | saḥ | dyumnaiḥ | uta | vājasāti-bhiḥ / sumnā | vaḥ | dhūtayaḥ | naśat ||8.20.16||
yathā | rudrasya | sūnavaḥ / divaḥ | vaśanti | asurasya | vedhasaḥ || yuvānaḥ | tathā | it | asat ||8.20.17||
ye | ca | arhanti | marutaḥ | su-dānavaḥ / smat | mīḷhuṣaḥ | caranti | ye || ataḥ | cit | ā | naḥ | upa | vasyasā | hr̥dā / yuvānaḥ | ā | vavr̥dhvam ||8.20.18||
yūnaḥ | ūm̐ iti | su | naviṣṭhayā / vr̥ṣṇaḥ | pāvakān | abhi | sobhare | girā || gāya | gāḥ-iva | carkr̥ṣat ||8.20.19||
sahāḥ | ye | santi | muṣṭihā-iva | havyaḥ / viśvāsu | pr̥t-su | hotr̥ṣu || vr̥ṣṇaḥ | candrān | na | suśravaḥ-tamān | girā / vandasva | marutaḥ | aha ||8.20.20||
gāvaḥ | cit | gha | sa-manyavaḥ / sa-jātyena | marutaḥ | sa-bandhavaḥ || rihate | kakubhaḥ | mithaḥ ||8.20.21||
martaḥ | cit | vaḥ | nr̥tavaḥ | rukma-vakṣasaḥ / upa | bhrātr̥-tvam | ā | ayati || adhi | naḥ | gāta | marutaḥ | sadā | hi | vaḥ / āpi-tvam | asti | ni-dhruvi ||8.20.22||
marutaḥ | mārutasya | naḥ / ā | bheṣajasya | vahata | su-dānavaḥ || yūyam | sakhāyaḥ | saptayaḥ ||8.20.23||
yābhiḥ | sindhum | avatha | yābhiḥ | tūrvatha / yābhiḥ | daśasyatha | krivim || mayaḥ | naḥ | bhūta | ūti-bhiḥ | mayaḥ-bhuvaḥ / śivābhiḥ | asaca-dviṣaḥ ||8.20.24||
yat | sindhau | yat | asiknyām / yat | samudreṣu | marutaḥ | su-barhiṣaḥ || yat | parvateṣu | bheṣajam ||8.20.25||
viśvam | paśyantaḥ | vibhr̥tha | tanūṣu | ā / tena | naḥ | adhi | vocata || kṣamā | rapaḥ | marutaḥ | āturasya | naḥ / iṣkarta | vi-hrutam | punariti ||8.20.26||

vayam | ūm̐ iti | tvām | apūrvya / sthūram | na | kat | cit | bharantaḥ | avasyavaḥ || vāje | citram | havāmahe ||8.21.1||
upa | tvā | karman | ūtaye | saḥ | naḥ | yuvā / ugraḥ | cakrāma | yaḥ | dhr̥ṣat || tvām | it | hi | avitāram | vavr̥mahe / sakhāyaḥ | indra | sānasim ||8.21.2||
ā | yāhi | ime | indavaḥ / aśva-pate | go-pate | urvarā-pate || somam | soma-pate | piba ||8.21.3||
vayam | hi | tvā | bandhu-mantam | abandhavaḥ / viprāsaḥ | indra | yemima || yā | te | dhāmāni | vr̥ṣabha | tebhiḥ | ā | gahi / viśvebhiḥ | soma-pītaye ||8.21.4||
sīdantaḥ | te | vayaḥ | yathā / go-śrīte | madhau | madire | vivakṣaṇe || abhi | tvām | indra | nonumaḥ ||8.21.5||
accha | ca | tvā | enā | namasā | vadāmasi / kim | muhuḥ | cit | vi | dīdhayaḥ || santi | kāmāsaḥ | hari-vaḥ | dadiḥ | tvam / smaḥ | vayam | santi | naḥ | dhiyaḥ ||8.21.6||
nūtnāḥ | it | indra | te | vayam / ūtī | abhūma | nahi | nu | te | adri-vaḥ || vidma | purā | parīṇasaḥ ||8.21.7||
vidma | sakhi-tvam | uta | śūra | bhojyam / ā | te | tā | vajrin | īmahe || uto iti | samasmin | ā | śiśīhi | naḥ | vaso iti / vāje | su-śipra | go-mati ||8.21.8||
yaḥ | naḥ | idam-idam | purā / pra | vasyaḥ | ā-nināya | tam | ūm̐ iti | vaḥ | stuṣe || sakhāyaḥ | indram | ūtaye ||8.21.9||
hari-aśvam | sat-patim | carṣaṇi-saham / saḥ | hi | sma | yaḥ | amandata || ā | tu | naḥ | saḥ | vayati | gavyam | aśvyam / stotr̥-bhyaḥ | magha-vā | śatam ||8.21.10||
tvayā | ha | svit | yujā | vayam / prati | śvasantam | vr̥ṣabha | bruvīmahi || sam-sthe | janasya | go-mataḥ ||8.21.11||
jayema | kāre | puru-hūta | kāriṇaḥ / abhi | tiṣṭhema | duḥ-dhyaḥ || nr̥-bhiḥ | vr̥tram | hanyāma | śūśuyāma | ca / aveḥ | indra | pra | naḥ | dhiyaḥ ||8.21.12||
abhrātr̥vyaḥ | anā | tvam / anāpiḥ | indra | januṣā | sanāt | asi || yudhā | it | āpi-tvam | icchase ||8.21.13||
nakiḥ | revantam | sakhyāya | vindase / pīyanti | te | surāśvaḥ || yadā | kr̥ṇoṣi | nadanum | sam | ūhasi | āt / it | pitā-iva | hūyase ||8.21.14||
mā | te | amā-juraḥ | yathā / mūrāsaḥ | indra | sakhye | tvā-vataḥ || ni | sadāma | sacā | sute ||8.21.15||
mā | te | go-datra | niḥ | arāma | rādhasaḥ / indra | mā | te | gr̥hāmahi || dr̥ḷhā | cit | aryaḥ | pra | mr̥śa | abhi | ā | bhara / na | te | dāmānaḥ | ā-dabhe ||8.21.16||
indraḥ | vā | gha | it | iyat | magham / sarasvatī | vā | su-bhagā | dadiḥ | vasu || tvam | vā | citra | dāśuṣe ||8.21.17||
citraḥ | it | rājā | rājakāḥ | it | anyake / yake | sarasvatīm | anu || parjanyaḥ-iva | tatanat | hi | vr̥ṣṭyā / sahasram | ayutā | dadat ||8.21.18||

o iti | tyam | ahve | ā | ratham / adya | daṁsiṣṭham | ūtaye || yam | aśvinā | su-havā | rudravartanī iti rudra-vartanī / ā | sūryāyai | tasthathuḥ ||8.22.1||
pūrva-āpuṣam | su-havam | puru-spr̥ham / bhujyum | vājeṣu | pūrvyam || sacanā-vantam | sumati-bhiḥ | sobhare / vi-dveṣasam | anehasam ||8.22.2||
iha | tyā | puru-bhūtamā / devā | namaḥ-bhiḥ | aśvinā || arvācīnā | su | avase | karāmahe / gantārā | dāśuṣaḥ | gr̥ham ||8.22.3||
yuvoḥ | rathasya | pari | cakram | īyate / īrmā | anyat | vām | iṣaṇyati || asmān | accha | su-matiḥ | vām | śubhaḥ | patī iti / ā | dhenuḥ-iva | dhāvatu ||8.22.4||
rathaḥ | yaḥ | vām | tri-vandhuraḥ / hiraṇya-abhīśuḥ | aśvinā || pari | dyāvāpr̥thivī iti | bhūṣati | śrutaḥ / tena | nāsatyā | ā | gatam ||8.22.5||
daśasyantā | manave | pūrvyam | divi / yavam | vr̥keṇa | karṣathaḥ || tā | vām | adya | sumati-bhiḥ | śubhaḥ | patī iti / aśvinā | pra | stuvīmahi ||8.22.6||
upa | naḥ | vājinīvasū iti vājinī-vasū / yātam | r̥tasya | pathi-bhiḥ || yebhiḥ | tr̥kṣim | vr̥ṣaṇā | trāsadasyavam / mahe | kṣatrāya | jinvathaḥ ||8.22.7||
ayam | vām | adri-bhiḥ | sutaḥ / somaḥ | narā | vr̥ṣaṇvasū iti vr̥ṣaṇ-vasū || ā | yātam | soma-pītaye / pibatam | dāśuṣaḥ | gr̥he ||8.22.8||
ā | hi | ruhatam | aśvinā / rathe | kośe | hiraṇyaye | vr̥ṣaṇvasū iti vr̥ṣaṇ-vasū || yuñjāthām | pīvarīḥ | iṣaḥ ||8.22.9||
yābhiḥ | paktham | avathaḥ | yābhiḥ | adhri-gum / yābhiḥ | babhrum | vi-joṣasam || tābhiḥ | naḥ | makṣu | tūyam | aśvinā | ā | gatam / bhiṣajyatam | yat | āturam ||8.22.10||
yat | adhri-gāvaḥ | adhrigū ityadhri-gū / idā | cit | ahnaḥ | aśvinā | havāmahe || vayam | gīḥ-bhiḥ | vipanyavaḥ ||8.22.11||
tābhiḥ | ā | yātam | vr̥ṣaṇā | upa | me | havam / viśva-psum | viśva-vāryam || iṣā | maṁhiṣṭhā | puru-bhūtamā | narā / yābhiḥ | krivim | vavr̥dhuḥ | tābhiḥ | ā | gatam ||8.22.12||
tau | idā | cit | ahānām / tau | aśvinā | vandamānaḥ | upa | bruve || tau | ūm̐ iti | namaḥ-bhiḥ | īmahe ||8.22.13||
tau | it | doṣā | tau | uṣasi | śubhaḥ | patī iti / tā | yāman | rudravartanī iti rudra-vartanī || mā | naḥ | martāya | ripave | vājinīvasū iti vājinī-vasū / paraḥ | rudrau | ati | khyatam ||8.22.14||
ā | sugmyāya | sugmyam / prātariti | rathena | aśvinā | vā | sakṣaṇī iti || huve | pitā-iva | sobharī ||8.22.15||
manaḥ-javasā | vr̥ṣaṇā | mada-cyutā / makṣum-gamābhiḥ | ūti-bhiḥ || ārāttāt | cit | bhūtam | asme iti | avase / pūrvī-bhīḥ | puru-bhojasā ||8.22.16||
ā | naḥ | aśva-vat | aśvinā / vartiḥ | yāsiṣṭam | madhu-pātamā | narā || go-mat | dasrā | hiraṇya-vat ||8.22.17||
su-prāvargam | su-vīryam | suṣṭhu | vāryam / anādhr̥ṣṭam | rakṣasvinā || asmin | ā | vām | ā-yāne | vājinīvasū iti vājinī-vasū / viśvā | vāmāni | dhīmahi ||8.22.18||

īḷiṣva | hi | pratīvyam / yajasva | jāta-vedasam || cariṣṇu-dhūmam | agr̥bhīta-śociṣam ||8.23.1||
dāmānam | viśva-carṣaṇe / agnim | viśva-manaḥ | girā || uta | stuṣe | vi-spardhasaḥ | rathānām ||8.23.2||
yeṣām | ā-bādhaḥ | r̥gmiyaḥ / iṣaḥ | pr̥kṣaḥ | ca | ni-grabhe || upa-vidā | vahniḥ | vindate | vasu ||8.23.3||
ut | asya | śociḥ | asthāt / dīdiyuṣaḥ | vi | ajaram || tapuḥ-jambhasya | su-dyutaḥ | gaṇa-śriyaḥ ||8.23.4||
ut | ūm̐ iti | tiṣṭha | su-adhvara / stavānaḥ | devyā | kr̥pā || abhi-khyā | bhāsā | br̥hatā | śuśukvaniḥ ||8.23.5||
agne | yāhi | suśasti-bhiḥ / havyā | juhvānaḥ | ānuṣak || yathā | dūtaḥ | babhūtha | havya-vāhanaḥ ||8.23.6||
agnim | vaḥ | pūrvyam | huve / hotāram | carṣaṇīnām || tam | ayā | vācā | gr̥ṇe | tam | ūm̐ iti | vaḥ | stuṣe ||8.23.7||
yajñebhiḥ | adbhuta-kratum / yam | kr̥pā | sūdayante | it || mitram | na | jane | su-dhitam | r̥ta-vani ||8.23.8||
r̥ta-vānam | r̥ta-yavaḥ / yajñasya | sādhanam | girā || upo iti | enam | jujuṣuḥ | namasaḥ | pade ||8.23.9||
accha | naḥ | aṅgiraḥ-tamam / yajñāsaḥ | yantu | sam-yataḥ || hotā | yaḥ | asti | vikṣu | ā | yaśaḥ-tamaḥ ||8.23.10||
agne | tava | tye | ajara / indhānāsaḥ | br̥hat | bhāḥ || aśvāḥ-iva | vr̥ṣaṇaḥ | taviṣī-yavaḥ ||8.23.11||
saḥ | tvam | naḥ | ūrjām | pate / rayim | rāsva | su-vīryam || pra | ava | naḥ | toke | tanaye | samat-su | ā ||8.23.12||
yat | vai | ūm̐ iti | viśpatiḥ | śitaḥ / su-prītaḥ | manuṣaḥ | viśi || viśvā | it | agniḥ | prati | rakṣāṁsi | sedhati ||8.23.13||
śruṣṭī | agne | navasya | me / stomasya | vīra | viśpate || ni | māyinaḥ | tapuṣā | rakṣasaḥ | daha ||8.23.14||
na | tasya | māyayā | cana / ripuḥ | īśīta | martyaḥ || yaḥ | agnaye | dadāśa | havyadāti-bhiḥ ||8.23.15||
vi-aśvaḥ | tvā | vasu-vidam / ukṣaṇyuḥ | aprīṇāt | r̥ṣiḥ || mahaḥ | rāye | tam | ūm̐ iti | tvā | sam | idhīmahi ||8.23.16||
uśanā | kāvyaḥ | tvā / ni | hotāram | asādayat || ā-yajim | tvā | manave | jāta-vedasam ||8.23.17||
viśve | hi | tvā | sa-joṣasaḥ / devāsaḥ | dūtam | akrata || śruṣṭī | deva | prathamaḥ | yajñiyaḥ | bhuvaḥ ||8.23.18||
imam | gha | vīraḥ | amr̥tam / dūtam | kr̥ṇvīta | martyaḥ || pāvakam | kr̥ṣṇa-vartanim | vi-hāyasam ||8.23.19||
tam | huvema | yata-srucaḥ / su-bhāsam | śukra-śociṣam || viśām | agnim | ajaram | pratnam | īḍyam ||8.23.20||
yaḥ | asmai | havyadāti-bhiḥ / ā-hutim | martaḥ | avidhat || bhūri | poṣam | saḥ | dhatte | vīra-vat | yaśaḥ ||8.23.21||
prathamam | jāta-vedasam / agnim | yajñeṣu | pūrvyam || prati | sruk | eti | namasā | haviṣmatī ||8.23.22||
ābhiḥ | vidhema | agnaye / jyeṣṭhābhiḥ | vyaśva-vat || maṁhiṣṭhābhiḥ | mati-bhiḥ | śukra-śociṣe ||8.23.23||
nūnam | arca | vi-hāyase / stomebhiḥ | sthūrayūpa-vat || r̥ṣe | vaiyaśva | damyāya | agnaye ||8.23.24||
atithim | mānuṣāṇām / sūnum | vanaspatīnām || viprāḥ | agnim | avase | pratnam | īḷate ||8.23.25||
mahaḥ | viśvān | abhi | sataḥ / abhi | havyāni | mānuṣā || agne | ni | satsi | namasā | adhi | barhiṣi ||8.23.26||
vaṁsva | naḥ | vāryā | puru / vaṁsva | rāyaḥ | puru-spr̥haḥ || su-vīryasya | prajā-vataḥ | yaśasvataḥ ||8.23.27||
tvam | varo iti | su-sāmne / agne | janāya | codaya || sadā | vaso iti | rātim | yaviṣṭha | śaśvate ||8.23.28||
tvam | hi | su-pratūḥ | asi / tvam | naḥ | go-matīḥ | iṣaḥ || mahaḥ | rāyaḥ | sātim | agne | apa | vr̥dhi ||8.23.29||
agne | tvam | yaśāḥ | asi / ā | mitrāvaruṇā | vaha || r̥ta-vānā | sam-rājā | pūta-dakṣasā ||8.23.30||

sakhāyaḥ | ā | śiṣāmahi / brahma | indrāya | vajriṇe || stuṣe | ūm̐ iti | su | vaḥ | nr̥-tamāya | dhr̥ṣṇave ||8.24.1||
śavasā | hi | asi | śrutaḥ / vr̥tra-hatyena | vr̥tra-hā || maghaiḥ | maghonaḥ | ati | śūra | dāśasi ||8.24.2||
saḥ | naḥ | stavānaḥ | ā | bhara / rayim | citraśravaḥ-tamam || nireke | cit | yaḥ | hari-vaḥ | vasuḥ | dadiḥ ||8.24.3||
ā | nirekam | uta | priyam / indra | darṣi | janānām || dhr̥ṣatā | dhr̥ṣṇo iti | stavamānaḥ | ā | bhara ||8.24.4||
na | te | savyam | na | dakṣiṇam / hastam | varante | ā-muraḥ || na | pari-bādhaḥ | hari-vaḥ | go-iṣṭiṣu ||8.24.5||
ā | tvā | gobhiḥ-iva | vrajam / gīḥ-bhiḥ | r̥ṇomi | adri-vaḥ || ā | sma | kāmam | jarituḥ | ā | manaḥ | pr̥ṇa ||8.24.6||
viśvāni | viśva-manasaḥ / dhiyā | naḥ | vr̥trahan-tama || ugra | pranetariti pra-netaḥ | adhi | su | vaso iti | gahi ||8.24.7||
vayam | te | asya | vr̥tra-han / vidyāma | śūra | navyasaḥ || vasoḥ | spārhasya | puru-hūta | rādhasaḥ ||8.24.8||
indra | yathā | hi | asti | te / apari-itam | nr̥to iti | śavaḥ || amr̥ktā | rātiḥ | puru-hūta | dāśuṣe ||8.24.9||
ā | vr̥ṣasva | mahā-maha / mahe | nr̥-tama | rādhase || dr̥ḷhaḥ | cit | dr̥hya | magha-van | maghattaye ||8.24.10||
nu | anyatra | cit | adri-vaḥ / tvat | naḥ | jagmuḥ | ā-śasaḥ || magha-van | śagdhi | tava | tat | naḥ | ūti-bhiḥ ||8.24.11||
nahi | aṅga | nr̥to iti | tvat / anyam | vindāmi | rādhase || rāye | dyumnāya | śavase | ca | girvaṇaḥ ||8.24.12||
ā | indum | indrāya | siñcata / pibāti | somyam | madhu || pra | rādhasā | codayāte | mahi-tvanā ||8.24.13||
upo iti | harīṇām | patim / dakṣam | pr̥ñcantam | abravam || nūnam | śrudhi | stuvataḥ | aśvyasya ||8.24.14||
nahi | aṅga | purā | cana / jajñe | vīra-taraḥ | tvat || nakiḥ | rāyā | na | eva-thā | na | bhandanā ||8.24.15||
ā | it | ūm̐ iti | madhvaḥ | madin-taram / siñca | vā | adhvaryo iti | andhasaḥ || eva | hi | vīraḥ | stavate | sadā-vr̥dhaḥ ||8.24.16||
indra | sthātaḥ | harīṇām / nakiḥ | te | pūrvya-stutim || ut | ānaṁśa | śavasā | na | bhandanā ||8.24.17||
tam | vaḥ | vājānām | patim / ahūmahi | śravasyavaḥ || aprāyu-bhiḥ | yajñebhiḥ | vavr̥dhenyam ||8.24.18||
eto iti | nu | indram | stavāma / sakhāyaḥ | stomyam | naram || kr̥ṣṭīḥ | yaḥ | viśvāḥ | abhi | asti | ekaḥ | it ||8.24.19||
ago-rudhāya | go-iṣe / dyukṣāya | dasmyam | vacaḥ || ghr̥tāt | svādīyaḥ | madhunaḥ | ca | vocata ||8.24.20||
yasya | amitāni | vīryā / na | rādhaḥ | pari-etave || jyotiḥ | na | viśvam | abhi | asti | dakṣiṇā ||8.24.21||
stuhi | indram | vyaśva-vat / anūrmim | vājinam | yamam || aryaḥ | gayam | maṁhamānam | vi | dāśuṣe ||8.24.22||
eva | nūnam | upa | stuhi / vaiyaśva | daśamam | navam || su-vidvāṁsam | carkr̥tyam | caraṇīnām ||8.24.23||
vettha | hi | niḥ-r̥tīnām / vajra-hasta | pari-vr̥jam || ahaḥ-ahaḥ | śundhyuḥ | paripadām-iva ||8.24.24||
tat | indra | avaḥ | ā | bhara / yena | daṁsiṣṭha | kr̥tvane || dvitā | kutsāya | śiśnathaḥ | ni | codaya ||8.24.25||
tam | ūm̐ iti | tvā | nūnam | īmahe / navyam | daṁsiṣṭha | sanyase || saḥ | tvam | naḥ | viśvāḥ | abhi-mātīḥ | sakṣaṇiḥ ||8.24.26||
yaḥ | r̥kṣāt | aṁhasaḥ | mucat / yaḥ | vā | āryāt | sapta | sindhuṣu || vadhaḥ | dāsasya | tuvi-nr̥mṇa | nīnamaḥ ||8.24.27||
yathā | varo iti | su-sāmne / sani-bhyaḥ | ā | avahaḥ | rayim || vi-aśvebhyaḥ | su-bhage | vājinī-vati ||8.24.28||
ā | nāryasya | dakṣiṇā / vi-aśvān | etu | sominaḥ || sthūram | ca | rādhaḥ | śata-vat | sahasra-vat ||8.24.29||
yat | tvā | pr̥cchāt | ījānaḥ / kuhayā | kuhayā-kr̥te || eṣaḥ | apa-śritaḥ | valaḥ | go-matīm | ava | tiṣṭhati ||8.24.30||

tā | vām | viśvasya | gopā / devā | deveṣu | yajñiyā || r̥ta-vānā | yajase | pūta-dakṣasā ||8.25.1||
mitrā | tanā | na | rathyā / varuṇaḥ | yaḥ | ca | su-kratuḥ || sanāt | su-jātā | tanayā | dhr̥ta-vratā ||8.25.2||
tā | mātā | viśva-vedasā / asuryāya | pra-mahasā || mahī | jajāna | aditiḥ | r̥ta-varī ||8.25.3||
mahāntā | mitrāvaruṇā / sam-rājā | devau | asurā || r̥ta-vānau | r̥tam | ā | ghoṣataḥ | br̥hat ||8.25.4||
napātā | śavasaḥ | mahaḥ / sūnū iti | dakṣasya | sukratū iti su-kratū || sr̥pradānū iti sr̥pra-dānū | iṣaḥ | vāstu | adhi | kṣitaḥ ||8.25.5||
sam | yā | dānūni | yemathuḥ / divyāḥ | pārthivīḥ | iṣaḥ || nabhasvatīḥ | ā | vām | carantu | vr̥ṣṭayaḥ ||8.25.6||
adhi | yā | br̥hataḥ | divaḥ / abhi | yūthā-iva | paśyataḥ || r̥ta-vānā | sam-rājā | namase | hitā ||8.25.7||
r̥ta-vānā | ni | sedatuḥ / sām-rājyāya | sukratū iti su-kratū || dhr̥ta-vratā | kṣatriyā | kṣatram | āśatuḥ ||8.25.8||
akṣṇaḥ | cit | gātuvit-tarā / anulbaṇena | cakṣasā || ni | cit | miṣantā | ni-cirā | ni | cikyatuḥ ||8.25.9||
uta | naḥ | devī | aditiḥ / uruṣyatām | nāsatyā || uruṣyantu | marutaḥ | vr̥ddha-śavasaḥ ||8.25.10||
te | naḥ | nāvam | uruṣyata / divā | naktam | su-dānavaḥ || ariṣyantaḥ | ni | pāyu-bhiḥ | sacemahi ||8.25.11||
aghnate | viṣṇave | vayam / ariṣyantaḥ | su-dānave || śrudhi | sva-yāvan | sindho iti | pūrva-cittaye ||8.25.12||
tat | vāryam | vr̥ṇīmahe / variṣṭham | gopayatyam || mitraḥ | yat | pānti | varuṇaḥ | yat | aryamā ||8.25.13||
uta | naḥ | sindhuḥ | apām / tat | marutaḥ | tat | aśvinā || indraḥ | viṣṇuḥ | mīḍhvāṁsaḥ | sa-joṣasaḥ ||8.25.14||
te | hi | sma | vanuṣaḥ | naraḥ / abhi-mātim | kayasya | cit || tigmam | na | kṣodaḥ | prati-ghnanti | bhūrṇayaḥ ||8.25.15||
ayam | ekaḥ | itthā | puru / uru | caṣṭe | vi | viśpatiḥ || tasya | vratāni | anu | vaḥ | carāmasi ||8.25.16||
anu | pūrvāṇi | okyā / sām-rājyasya | saścima || mitrasya | vratā | varuṇasya | dīrgha-śrut ||8.25.17||
pari | yaḥ | raśminā | divaḥ / antān | mame | pr̥thivyāḥ || ubhe iti | ā | paprau | rodasī iti | mahi-tvā ||8.25.18||
ut | ūm̐ iti | syaḥ | śaraṇe | divaḥ / jyotiḥ | ayaṁsta | sūryaḥ || agniḥ | na | śukraḥ | sam-idhānaḥ | ā-hutaḥ ||8.25.19||
vacaḥ | dīrgha-prasadmani / īśe | vājasya | go-mataḥ || īśe | hi | pitvaḥ | aviṣasya | dāvane ||8.25.20||
tat | sūryam | rodasī iti | ubhe iti / doṣā | vastoḥ | upa | bruve || bhojeṣu | asmān | abhi | ut | cara | sadā ||8.25.21||
r̥jram | ukṣaṇyāyane / rajatam | harayāṇe || ratham | yuktam | asanāma | su-sāmani ||8.25.22||
tā | me | aśvyānām / harīṇām | ni-tośanā || uto iti | nu | kr̥tvyānām | nr̥-vāhasā ||8.25.23||
smadabhīśū iti smat-abhīśū | kaśā-vantā / viprā | naviṣṭhayā | matī || mahaḥ | vājinau | arvantā | sacā | asanam ||8.25.24||

yuvoḥ | ūm̐ iti | su | ratham | huve / sadha-stutyāya | sūriṣu || atūrta-dakṣā | vr̥ṣaṇā | vr̥ṣaṇvasū iti vr̥ṣaṇ-vasū ||8.26.1||
yuvam | varo iti | su-sāmne / mahe | tane | nāsatyā || avaḥ-bhiḥ | yāthaḥ | vr̥ṣaṇā | vr̥ṣaṇvasū iti vr̥ṣaṇ-vasū ||8.26.2||
tā | vām | adya | havāmahe / havyebhiḥ | vājinīvasū iti vājinī-vasū || pūrvīḥ | iṣaḥ | iṣayantau | ati | kṣapaḥ ||8.26.3||
ā | vām | vāhiṣṭhaḥ | aśvinā / rathaḥ | yātu | śrutaḥ | narā || upa | stomān | turasya | darśathaḥ | śriye ||8.26.4||
juhurāṇā | cit | aśvinā / ā | manyethām | vr̥ṣaṇvasū iti vr̥ṣaṇ-vasū || yuvam | hi | rudrā | parṣathaḥ | ati | dviṣaḥ ||8.26.5||
dasrā | hi | viśvam | ānuṣak / makṣu-bhiḥ | pari-dīyathaḥ || dhiyam-jinvā | madhu-varṇā | śubhaḥ | patī iti ||8.26.6||
upa | naḥ | yātam | aśvinā / rāyā | viśva-puṣā | saha || magha-vānā | su-vīrau | anapa-cyutā ||8.26.7||
ā | me | asya | pratīvyam / indranāsatyā | gatam || devā | devebhiḥ | adya | sacanaḥ-tamā ||8.26.8||
vayam | hi | vām | havāmahe / ukṣaṇyantaḥ | vyaśva-vat || sumati-bhiḥ | upa | viprau | iha | ā | gatam ||8.26.9||
aśvinā | su | r̥ṣe | stuhi / kuvit | te | śravataḥ | havam || nedīyasaḥ | kūḷayātaḥ | paṇīn | uta ||8.26.10||
vaiyaśvasya | śrutam | narā / uto iti | me | asya | vedathaḥ || sa-joṣasā | varuṇaḥ | mitraḥ | aryamā ||8.26.11||
yuvā-dattasya | dhiṣṇyā / yuvā-nītasya | sūri-bhiḥ || ahaḥ-ahaḥ | vr̥ṣaṇā | mahyam | śikṣatam ||8.26.12||
yaḥ | vām | yajñebhiḥ | ā-vr̥taḥ / adhi-vastrā | vadhūḥ-iva || saparyantā | śubhe | cakrāte iti | aśvinā ||8.26.13||
yaḥ | vām | uruvyacaḥ-tamam / ciketati | nr̥-pāyyam || vartiḥ | aśvinā | pari | yātam | asmayū ityasma-yū ||8.26.14||
asmabhyam | su | vr̥ṣaṇvasū iti vr̥ṣaṇ-vasū / yātam | vartiḥ | nr̥-pāyyam || viṣudruhā-iva | yajñam | ūhathuḥ | girā ||8.26.15||
vāhiṣṭhaḥ | vām | havānām / stomaḥ | dūtaḥ | huvat | narā || yuvābhyām | bhūtu | aśvinā ||8.26.16||
yat | adaḥ | divaḥ | arṇave / iṣaḥ | vā | madathaḥ | gr̥he || śrutam | it | me | amartyā ||8.26.17||
uta | syā | śveta-yāvarī / vāhiṣṭhā | vām | nadīnām || sindhuḥ | hiraṇya-vartaniḥ ||8.26.18||
smat | etayā | su-kīrtyā / aśvinā | śvetayā | dhiyā || vahethe iti | śubhra-yāvānā ||8.26.19||
yukṣva | hi | tvam | ratha-sahā / yuvasva | poṣyā | vaso iti || āt | naḥ | vāyo iti | madhu | piba / asmākam | savanā | ā | gahi ||8.26.20||
tava | vāyo iti | r̥taḥpate / tvaṣṭuḥ | jāmātaḥ | adbhuta || avāṁsi | ā | vr̥ṇīmahe ||8.26.21||
tvaṣṭuḥ | jāmātaram | vayam / īśānam | rāyaḥ | īmahe || suta-vantaḥ | vāyum | dyumnā | janāsaḥ ||8.26.22||
vāyo iti | yāhi | śiva | ā | divaḥ / vahasva | su | su-aśvyam || vahasva | mahaḥ | pr̥thu-pakṣasā | rathe ||8.26.23||
tvām | hi | supsaraḥ-tamam / nr̥-sadaneṣu | hūmahe || grāvāṇam | na | aśva-pr̥ṣṭham | maṁhanā ||8.26.24||
saḥ | tvam | naḥ | deva | manasā / vāyo iti | mandānaḥ | agriyaḥ || kr̥dhi | vājān | apaḥ | dhiyaḥ ||8.26.25||

agniḥ | ukthe | puraḥ-hitaḥ / grāvāṇaḥ | barhiḥ | adhvare || r̥cā | yāmi | marutaḥ | brahmaṇaḥ | patim / devān | avaḥ | vareṇyam ||8.27.1||
ā | paśum | gāsi | pr̥thivīm | vanaspatīn / uṣasā | naktam | oṣadhīḥ || viśve | ca | naḥ | vasavaḥ | viśva-vedasaḥ / dhīnām | bhūta | pra-avitāraḥ ||8.27.2||
pra | su | naḥ | etu | adhvaraḥ / agnā | deveṣu | pūrvyaḥ || ādityeṣu | pra | varuṇe | dhr̥ta-vrate / marut-su | viśva-bhānuṣu ||8.27.3||
viśve | hi | sma | manave | viśva-vedasaḥ / bhuvan | vr̥dhe | riśādasaḥ || ariṣṭebhiḥ | pāyu-bhiḥ | viśva-vedasaḥ / yanta | naḥ | avr̥kam | chardiḥ ||8.27.4||
ā | naḥ | adya | sa-manasaḥ / ganta | viśve | sa-joṣasaḥ || r̥cā | girā | marutaḥ | devi | adite / sadane | pastye | mahi ||8.27.5||
abhi | priyā | marutaḥ | yā | vaḥ | aśvyā / havyā | mitra | pra-yāthana || ā | barhiḥ | indraḥ | varuṇaḥ | turāḥ | naraḥ / ādityāsaḥ | sadantu | naḥ ||8.27.6||
vayam | vaḥ | vr̥kta-barhiṣaḥ / hita-prayasaḥ | ānuṣak || suta-somāsaḥ | varuṇa | havāmahe / manuṣvat | iddha-agnayaḥ ||8.27.7||
ā | pra | yāta | marutaḥ | viṣṇo iti | aśvinā / pūṣan | mākīnayā | dhiyā || indraḥ | ā | yātu | prathamaḥ | saniṣyu-bhiḥ / vr̥ṣā | yaḥ | vr̥tra-hā | gr̥ṇe ||8.27.8||
vi | naḥ | devāsaḥ | adruhaḥ / acchidram | śarma | yacchata || na | yat | dūrāt | vasavaḥ | nu | cit | antitaḥ / varūtham | ā-dadharṣati ||8.27.9||
asti | hi | vaḥ | sa-jātyam | riśādasaḥ / devāsaḥ | asti | āpyam || pra | naḥ | pūrvasmai | suvitāya | vocata / makṣu | sumnāya | navyase ||8.27.10||
idā | hi | vaḥ | upa-stutim / idā | vāmasya | bhaktaye || upa | vaḥ | viśva-vedasaḥ | namasyuḥ / ā | asr̥kṣi | anyām-iva ||8.27.11||
ut | ūm̐ iti | syaḥ | vaḥ | savitā | su-pranītayaḥ / asthāt | ūrdhvaḥ | vareṇyaḥ || ni | dvi-pādaḥ | catuḥ-pādaḥ | arthinaḥ / aviśran | patayiṣṇavaḥ ||8.27.12||
devam-devam | vaḥ | avase / devam-devam | abhiṣṭaye || devam-devam | huvema | vāja-sātaye / gr̥ṇantaḥ | devyā | dhiyā ||8.27.13||
devāsaḥ | hi | sma | manave | sa-manyavaḥ / viśve | sākam | sa-rātayaḥ || te | naḥ | adya | te | aparam | tuce | tu | naḥ / bhavantu | varivaḥ-vidaḥ ||8.27.14||
pra | vaḥ | śaṁsāmi | adruhaḥ / sam-sthe | upa-stutīnām || na | tam | dhūrtiḥ | varuṇa | mitra | martyam / yaḥ | vaḥ | dhāma-bhyaḥ | avidhat ||8.27.15||
pra | saḥ | kṣayam | tirate | vi | mahīḥ | iṣaḥ / yaḥ | vaḥ | varāya | dāśati || pra | pra-jābhiḥ | jāyate | dharmaṇaḥ | pari / ariṣṭaḥ | sarvaḥ | edhate ||8.27.16||
r̥te | saḥ | vindate | yudhaḥ / su-gebhiḥ | yāti | adhvanaḥ || aryamā | mitraḥ | varuṇaḥ | sa-rātayaḥ / yam | trāyante | sa-joṣasaḥ ||8.27.17||
ajre | cit | asmai | kr̥ṇutha | ni-añcanam / duḥ-ge | cit | ā | su-saraṇam || eṣā | cit | asmāt | aśaniḥ | paraḥ | nu / sā | asredhantī | vi | naśyatu ||8.27.18||
yat | adya | sūrye | ut-yati / priya-kṣatrāḥ | r̥tam | dadha || yat | ni-mruci | pra-budhi | viśva-vedasaḥ / yat | vā | madhyaṁdine | divaḥ ||8.27.19||
yat | vā | abhi-pitve | asurāḥ | r̥tam | yate / chardiḥ | yema | vi | dāśuṣe || vayam | tat | vaḥ | vasavaḥ | viśva-vedasaḥ / upa | stheyāma | madhye | ā ||8.27.20||
yat | adya | sūre | ut-ite / yat | madhyaṁdine | ā-tuci || vāmam | dhattha | manave | viśva-vedasaḥ / juhvānāya | pra-cetase ||8.27.21||
vayam | tat | vaḥ | sam-rājaḥ | ā | vr̥ṇīmahe / putraḥ | na | bahu-pāyyam || aśyāma | tat | ādityāḥ | juhvataḥ | haviḥ / yena | vasyaḥ | anaśāmahai ||8.27.22||

ye | triṁśati | trayaḥ | paraḥ / devāsaḥ | barhiḥ | ā | asadan || vidan | aha | dvitā | asanan ||8.28.1||
varuṇaḥ | mitraḥ | aryamā / smadrāti-sācaḥ | agnayaḥ || patnī-vantaḥ | vaṣaṭ-kr̥ṭāḥ ||8.28.2||
te | naḥ | gopāḥ | apācyāḥ / te | udak | te | itthā | nyak || purastāt | sarvayā | viśā ||8.28.3||
yathā | vaśanti | devāḥ | tathā | it | asat / tat | eṣām | nakiḥ | ā | minat || arāvā | cana | martyaḥ ||8.28.4||
saptānām | sapta | r̥ṣṭayaḥ / sapta | dyumnāni | eṣām || sapto iti | adhi | śriyaḥ | dhire ||8.28.5||

babhruḥ | ekaḥ | viṣuṇaḥ | sūnaraḥ / yuvā | añji | aṅkte | hiraṇyayam ||8.29.1||
yonim | ekaḥ | ā | sasāda | dyotanaḥ / antaḥ | deveṣu | medhiraḥ ||8.29.2||
vāśīm | ekaḥ | bibharti | haste / āyasīm | antaḥ | deveṣu | ni-dhruviḥ ||8.29.3||
vajram | ekaḥ | bibharti | haste | ā-hitam / tena | vr̥trāṇi | jighnate ||8.29.4||
tigmam | ekaḥ | bibharti | haste | āyudham / śuciḥ | ugraḥ | jalāṣa-bheṣajaḥ ||8.29.5||
pathaḥ | ekaḥ | pīpāya | taskaraḥ | yathā / eṣaḥ | veda | ni-dhīnām ||8.29.6||
trīṇi | ekaḥ | uru-gāyaḥ | vi | cakrame / yatra | devāsaḥ | madanti ||8.29.7||
vi-bhiḥ | dvā | carataḥ | ekayā | saha / pra | pravāsā-iva | vasataḥ ||8.29.8||
sadaḥ | dvā | cakrāte iti | upa-mā | divi / sam-rājā | sarpirāsutī iti sarpiḥ-āsutī ||8.29.9||
arcantaḥ | eke | mahi | sāma | manvata / tena | sūryam | arocayan ||8.29.10||

nahi | vaḥ | asti | arbhakaḥ / devāsaḥ | na | kumārakaḥ || viśve | sataḥ-mahāntaḥ | it ||8.30.1||
iti | stutāsaḥ | asatha | riśādasaḥ / ye | stha | trayaḥ | ca | triṁśat | ca || manoḥ | devāḥ | yajñiyāsaḥ ||8.30.2||
te | naḥ | trādhvam | te | avata / te | ūm̐ iti | naḥ | adhi | vocata || mā | naḥ | pathaḥ | pitryāt | mānavāt | adhi / dūram | naiṣṭa | parā-vataḥ ||8.30.3||
ye | devāsaḥ | iha | sthana / viśve | vaiśvānarāḥ | uta || asmabhyam | śarma | sa-prathaḥ / gave | aśvāya | yacchata ||8.30.4||

yaḥ | yajāti | yajāte | it / sunavat | ca | pacāti | ca || brahmā | it | indrasya | cākanat ||8.31.1||
puroḷāśam | yaḥ | asmai / somam | rarate | ā-śiram || pāt | it | tam | śakraḥ | aṁhasaḥ ||8.31.2||
tasya | dyu-mān | asat | rathaḥ / deva-jūtaḥ | saḥ | śūśuvat || viśvā | vanvan | amitriyā ||8.31.3||
asya | prajā-vatī | gr̥he / asaścantī | dive-dive || iḷā | dhenu-matī | duhe ||8.31.4||
yā | daṁpatī iti dam-patī | sa-manasā / sunutaḥ | ā | ca | dhāvataḥ || devāsaḥ | nityayā | ā-śirā ||8.31.5||
prati | prāśavyān | itaḥ / samyañcā | barhiḥ | āśāte iti || na | tā | vājeṣu | vāyataḥ ||8.31.6||
na | devānām | api | hnutaḥ / su-matim | na | jughukṣataḥ || śravaḥ | br̥hat | vivāsataḥ ||8.31.7||
putriṇā | tā | kumāriṇā / viśvam | āyuḥ | vi | aśnutaḥ || ubhā | hiraṇya-peśasā ||8.31.8||
vīti-hotrā | kr̥tadvasū iti kr̥tat-vasū / daśasyantā | amr̥tāya | kam || sam | ūdhaḥ | romaśam | hataḥ | deveṣu | kr̥ṇutaḥ | duvaḥ ||8.31.9||
ā | śarma | parvatānām / vr̥ṇīmahe | nadīnām || ā | viṣṇoḥ | sacā-bhuvaḥ ||8.31.10||
ā | etu | pūṣā | rayiḥ | bhagaḥ / svasti | sarva-dhātamaḥ || uruḥ | adhvā | svastaye ||8.31.11||
aramatiḥ | anarvaṇaḥ / viśvaḥ | devasya | manasā || ādityānām | anehaḥ | it ||8.31.12||
yathā | naḥ | mitraḥ | aryamā / varuṇaḥ | santi | gopāḥ || su-gāḥ | r̥tasya | panthāḥ ||8.31.13||
agnim | vaḥ | pūrvyam | girā / devam | īḷe | vasūnām || saparyantaḥ | puru-priyam / mitram | na | kṣetra-sādhasam ||8.31.14||
makṣu | deva-vataḥ | rathaḥ / śūraḥ | vā | pr̥t-su | kāsu | cit || devānām | yaḥ | it | manaḥ / yajamānaḥ | iyakṣati / abhi | it | ayajvanaḥ | bhuvat ||8.31.15||
na | yajamāna | riṣyasi / na | sunvāna | na | devayo iti deva-yo || devānām | yaḥ | it | manaḥ / yajamānaḥ | iyakṣati / abhi | it | ayajvanaḥ | bhuvat ||8.31.16||
nakiḥ | tam | karmaṇā | naśat / na | pra | yoṣat | na | yoṣati || devānām | yaḥ | it | manaḥ / yajamānaḥ | iyakṣati / abhi | it | ayajvanaḥ | bhuvat ||8.31.17||
asat | atra | su-vīryam / uta | tyat | āśu-aśvyam || devānām | yaḥ | it | manaḥ / yajamānaḥ | iyakṣati / abhi | it | ayajvanaḥ | bhuvat ||8.31.18||

pra | kr̥tāni | r̥jīṣiṇaḥ / kaṇvāḥ | indrasya | gāthayā || made | somasya | vocata ||8.32.1||
yaḥ | sr̥bindam | anarśanim / piprum | dāsam | ahīśuvam || vadhīt | ugraḥ | riṇan | apaḥ ||8.32.2||
ni | arbudasya | viṣṭapam / varṣmāṇam | br̥hataḥ | tira || kr̥ṣe | tat | indra | pauṁsyam ||8.32.3||
prati | śrutāya | vaḥ | dhr̥ṣat / tūrṇāśam | na | gireḥ | adhi || huve | su-śipram | ūtaye ||8.32.4||
saḥ | goḥ | aśvasya | vi | vrajam / mandānaḥ | somyebhyaḥ || puram | na | śūra | darṣasi ||8.32.5||
yadi | me | raraṇaḥ | sute / ukthe | vā | dadhase | canaḥ || ārāt | upa | svadhā | ā | gahi ||8.32.6||
vayam | gha | te | api | smasi / stotāraḥ | indra | girvaṇaḥ || tvam | naḥ | jinva | soma-pāḥ ||8.32.7||
uta | naḥ | pitum | ā | bhara / sam-rarāṇaḥ | avi-kṣitam || magha-van | bhūri | te | vasu ||8.32.8||
uta | naḥ | go-mataḥ | kr̥dhi / hiraṇya-vataḥ | aśvinaḥ || iḷābhiḥ | sam | rabhemahi ||8.32.9||
br̥bat-uktham | havāmahe / sr̥pra-karasnam | ūtaye || sādhu | kr̥ṇvantam | avase ||8.32.10||
yaḥ | sam-sthe | cit | śata-kratuḥ / āt | īm | kr̥ṇoti | vr̥tra-hā || jaritr̥-bhyaḥ | puru-vasuḥ ||8.32.11||
saḥ | naḥ | śakraḥ | cit | ā | śakat / dāna-vān | antara-ābharaḥ || indraḥ | viśvābhiḥ | ūti-bhiḥ ||8.32.12||
yaḥ | rāyaḥ | avaniḥ | mahān / su-pāraḥ | sunvataḥ | sakhā || tam | indram | abhi | gāyata ||8.32.13||
ā-yantāram | mahi | sthiram / pr̥tanāsu | śravaḥ-jitam || bhūreḥ | īśānam | ojasā ||8.32.14||
nakiḥ | asya | śacīnām / ni-yantā | sūnr̥tānām || nakiḥ | vaktā | na | dāt | iti ||8.32.15||
na | nūnam | brahmaṇām | r̥ṇam / prāśūnām | asti | sunvatām || na | somaḥ | apratā | pape ||8.32.16||
panye | it | upa | gāyata / panye | ukthāni | śaṁsata || brahma | kr̥ṇota | panye | it ||8.32.17||
panyaḥ | ā | dardirat | śatā / sahasrā | vājī | avr̥taḥ || indraḥ | yaḥ | yajvanaḥ | vr̥dhaḥ ||8.32.18||
vi | su | cara | svadhāḥ | anu / kr̥ṣṭīnām | anu | ā-huvaḥ || indra | piba | sutānām ||8.32.19||
piba | sva-dhainavānām / uta | yaḥ | tugrye | sacā || uta | ayam | indra | yaḥ | tava ||8.32.20||
ati | ihi | manyu-sāvinam / susu-vāṁsam | upa-araṇe || imam | rātam | sutam | piba ||8.32.21||
ihi | tisraḥ | parā-vataḥ / ihi | pañca | janān | ati || dhenāḥ | indra | ava-cākaśat ||8.32.22||
sūryaḥ | raśmim | yathā | sr̥ja / ā | tvā | yacchantu | me | giraḥ || nimnam | āpaḥ | na | sadhryak ||8.32.23||
adhvaryo iti | ā | tu | hi | siñca / somam | vīrāya | śipriṇe || bhara | sutasya | pītaye ||8.32.24||
yaḥ | udnaḥ | phali-gam | bhinat / nyak | sindhūn | ava-asr̥jat || yaḥ | goṣu | pakvam | dhārayat ||8.32.25||
ahan | vr̥tram | r̥cīṣamaḥ / aurṇa-vābham | ahīśuvam || himena | avidhyat | arbudam ||8.32.26||
pra | vaḥ | ugrāya | niḥ-ture / aṣāḷhāya | pra-sakṣiṇe || devattam | brahma | gāyata ||8.32.27||
yaḥ | viśvāni | abhi | vratā / somasya | made | andhasaḥ || indraḥ | deveṣu | cetati ||8.32.28||
iha | tyā | sadha-mādyā / harī iti | hiraṇya-keśyā || voḷhām | abhi | prayaḥ | hitam ||8.32.29||
arvāñcam | tvā | puru-stuta / priyamedha-stutā | harī iti || soma-peyāya | vakṣataḥ ||8.32.30||

vayam | gha | tvā | suta-vantaḥ / āpaḥ | na | vr̥kta-barhiṣaḥ || pavitrasya | pra-sravaṇeṣu | vr̥tra-han / pari | stotāraḥ | āsate ||8.33.1||
svaranti | tvā | sute | naraḥ / vaso iti | nireke | ukthinaḥ || kadā | sutam | tr̥ṣāṇaḥ | okaḥ | ā | gamaḥ / indra | svabdī-iva | vaṁsagaḥ ||8.33.2||
kaṇvebhiḥ | dhr̥ṣṇo iti | ā | dhr̥ṣat / vājam | darṣi | sahasriṇam || piśaṅga-rūpam | magha-van | vi-carṣaṇe / makṣu | go-mantam | īmahe ||8.33.3||
pāhi | gāya | andhasaḥ | made / indrāya | medhya-atithe || yaḥ | sam-miślaḥ | haryoḥ | yaḥ | sute | sacā / vajrī | rathaḥ | hiraṇyayaḥ ||8.33.4||
yaḥ | su-savyaḥ | su-dakṣiṇaḥ / inaḥ | yaḥ | su-kratuḥ | gr̥ṇe || yaḥ | ā-karaḥ | sahasrā | yaḥ | śata-maghaḥ / indraḥ | yaḥ | pūḥ-bhit | āritaḥ ||8.33.5||
yaḥ | dhr̥ṣitaḥ | yaḥ | avr̥taḥ / yaḥ | asti | śmaśruṣu | śritaḥ || vibhūta-dyumnaḥ | cyavanaḥ | puru-stutaḥ / kratvā | gauḥ-iva | śākinaḥ ||8.33.6||
kaḥ | īm | veda | sute | sacā / pibantam | kat | vayaḥ | dadhe || ayam | yaḥ | puraḥ | vi-bhinatti | ojasā / mandānaḥ | śiprī | andhasaḥ ||8.33.7||
dānā | mr̥gaḥ | na | vāraṇaḥ / puru-trā | caratham | dadhe || nakiḥ | tvā | ni | yamat | ā | sute | gamaḥ / mahān | carasi | ojasā ||8.33.8||
yaḥ | ugraḥ | san | aniḥ-str̥taḥ / sthiraḥ | raṇāya | saṁskr̥taḥ || yadi | stotuḥ | magha-vā | śr̥ṇavat | havam / na | indraḥ | yoṣati | ā | gamat ||8.33.9||
satyam | itthā | vr̥ṣā | it | asi / vr̥ṣa-jūtiḥ | naḥ | avr̥taḥ || vr̥ṣā | hi | ugra | śr̥ṇviṣe | parā-vati / vr̥ṣo iti | arvā-vati | śrutaḥ ||8.33.10||
vr̥ṣaṇaḥ | te | abhīśavaḥ / vr̥ṣā | kaśā | hiraṇyayī || vr̥ṣā | rathaḥ | magha-van | vr̥ṣaṇā | harī iti / vr̥ṣā | tvam | śatakrato iti śata-krato ||8.33.11||
vr̥ṣā | sotā | sunotu | te / vr̥ṣan | r̥jīpin | ā | bhara || vr̥ṣā | dadhanve | vr̥ṣaṇam | nadīṣu | ā / tubhyam | sthātaḥ | harīṇām ||8.33.12||
ā | indra | yāhi | pītaye / madhu | śaviṣṭha | somyam || na | ayam | accha | magha-vā | śr̥ṇavat | giraḥ / brahma | ukthā | ca | su-kratuḥ ||8.33.13||
vahantu | tvā | rathe-sthām / ā | harayaḥ | ratha-yujaḥ || tiraḥ | cit | aryam | savanāni | vr̥tra-han / anyeṣām | yā | śatakrato iti śata-krato ||8.33.14||
asmākam | adya | antamam / stomam | dhiṣva | mahā-maha || asmākam | te | savanā | santu | śam-tamā / madāya | dyukṣa | soma-pāḥ ||8.33.15||
nahi | saḥ | tava | no iti | mama / śāstre | anyasya | raṇyati || yaḥ | asmān | vīraḥ | ā | anayat ||8.33.16||
indraḥ | cit | gha | tat | abravīt / striyāḥ | aśāsyam | manaḥ || uto iti | aha | kratum | raghum ||8.33.17||
saptī iti | cit | gha | mada-cyutā / mithunā | vahataḥ | ratham || eva | it | dhūḥ | vr̥ṣṇaḥ | ut-tarā ||8.33.18||
adhaḥ | paśyasva | mā | upari / sam-tarām | pādakau | hara || mā | te | kaśa-plakau | dr̥śan / strī | hi | brahmā | babhūvitha ||8.33.19||

ā | indra | yāhi | hari-bhiḥ / upa | kaṇvasya | su-stutim || divaḥ | amuṣya | śāsataḥ / divam | yaya | divāvaso iti divā-vaso ||8.34.1||
ā | tvā | grāvā | vadan | iha / somī | ghoṣeṇa | yacchatu || divaḥ | amuṣya | śāsataḥ / divam | yaya | divāvaso iti divā-vaso ||8.34.2||
atra | vi | nemiḥ | eṣām / urām | na | dhūnute | vr̥kaḥ || divaḥ | amuṣya | śāsataḥ / divam | yaya | divāvaso iti divā-vaso ||8.34.3||
ā | tvā | kaṇvāḥ | iha | avase / havante | vāja-sātaye || divaḥ | amuṣya | śāsataḥ / divam | yaya | divāvaso iti divā-vaso ||8.34.4||
dadhāmi | te | sutānām / vr̥ṣṇe | na | pūrva-pāyyam || divaḥ | amuṣya | śāsataḥ / divam | yaya | divāvaso iti divā-vaso ||8.34.5||
smat-purandhiḥ | naḥ | ā | gahi / viśvataḥ-dhīḥ | naḥ | ūtaye || divaḥ | amuṣya | śāsataḥ / divam | yaya | divāvaso iti divā-vaso ||8.34.6||
ā | naḥ | yāhi | mahe-mate / sahasra-ūte | śata-magha || divaḥ | amuṣya | śāsataḥ / divam | yaya | divāvaso iti divā-vaso ||8.34.7||
ā | tvā | hotā | manuḥ-hitaḥ / deva-trā | vakṣat | īḍyaḥ || divaḥ | amuṣya | śāsataḥ / divam | yaya | divāvaso iti divā-vaso ||8.34.8||
ā | tvā | mada-cyutā | harī iti / śyenam | pakṣā-iva | vakṣataḥ || divaḥ | amuṣya | śāsataḥ / divam | yaya | divāvaso iti divā-vaso ||8.34.9||
ā | yāhi | aryaḥ | ā | pari / svāhā | somasya | pītaye || divaḥ | amuṣya | śāsataḥ / divam | yaya | divāvaso iti divā-vaso ||8.34.10||
ā | naḥ | yāhi | upa-śruti / uktheṣu | raṇaya | iha || divaḥ | amuṣya | śāsataḥ / divam | yaya | divāvaso iti divā-vaso ||8.34.11||
sa-rūpaiḥ | ā | su | naḥ | gahi / sam-bhr̥taiḥ | saṁbhr̥ta-aśvaḥ || divaḥ | amuṣya | śāsataḥ / divam | yaya | divāvaso iti divā-vaso ||8.34.12||
ā | yāhi | parvatebhyaḥ / samudrasya | adhi | viṣṭapaḥ || divaḥ | amuṣya | śāsataḥ / divam | yaya | divāvaso iti divā-vaso ||8.34.13||
ā | naḥ | gavyāni | aśvyā / sahasrā | śūra | dardr̥hi || divaḥ | amuṣya | śāsataḥ / divam | yaya | divāvaso iti divā-vaso ||8.34.14||
ā | naḥ | sahasra-śaḥ | bhara / ayutāni | śatāni | ca || divaḥ | amuṣya | śāsataḥ / divam | yaya | divāvaso iti divā-vaso ||8.34.15||
ā | yat | indraḥ | ca | dadvahe iti / sahasram | vasu-rociṣaḥ || ojiṣṭham | aśvyam | paśum ||8.34.16||
ye | r̥jrāḥ | vāta-raṁhasaḥ / aruṣāsaḥ | raghu-syadaḥ || bhrājante | sūryāḥ-iva ||8.34.17||
pārāvatasya | rātiṣu / dravat-cakreṣu | āśuṣu || tiṣṭham | vanasya | madhye | ā ||8.34.18||

agninā | indreṇa | varuṇena | viṣṇunā / ādityaiḥ | rudraiḥ | vasu-bhiḥ | sacā-bhuvā || sa-joṣasau | uṣasā | sūryeṇa | ca / somam | pibatam | aśvinā ||8.35.1||
viśvābhiḥ | dhībhiḥ | bhuvanena | vājinā / divā | pr̥thivyā | adri-bhiḥ | sacā-bhuvā || sa-joṣasau | uṣasā | sūryeṇa | ca / somam | pibatam | aśvinā ||8.35.2||
viśvaiḥ | devaiḥ | tri-bhiḥ | ekādaśaiḥ | iha / at-bhiḥ | marut-bhiḥ | bhr̥gu-bhiḥ | sacā-bhuvā || sa-joṣasau | uṣasā | sūryeṇa | ca / somam | pibatam | aśvinā ||8.35.3||
juṣethām | yajñam | bodhatam | havasya | me / viśvā | iha | devau | savanā | ava | gacchatam || sa-joṣasau | uṣasā | sūryeṇa | ca / ā | iṣam | naḥ | voḷham | aśvinā ||8.35.4||
stomam | juṣethām | yuvaśā-iva | kanyanām / viśvā | iha | devau | savanā | ava | gacchatam || sa-joṣasau | uṣasā | sūryeṇa | ca / ā | iṣam | naḥ | voḷham | aśvinā ||8.35.5||
giraḥ | juṣethām | adhvaram | juṣethām / viśvā | iha | devau | savanā | ava | gacchatam || sa-joṣasau | uṣasā | sūryeṇa | ca / ā | iṣam | naḥ | voḷham | aśvinā ||8.35.6||
hāridravā-iva | patathaḥ | vanā | it | upa / somam | sutam | mahiṣā-iva | ava | gacchathaḥ || sa-joṣasau | uṣasā | sūryeṇa | ca / triḥ | vartiḥ | yātam | aśvinā ||8.35.7||
haṁsau-iva | patathaḥ | adhvagau-iva / somam | sutam | mahiṣā-iva | ava | gacchathaḥ || sa-joṣasau | uṣasā | sūryeṇa | ca / triḥ | vartiḥ | yātam | aśvinā ||8.35.8||
śyenau-iva | patathaḥ | havya-dātaye / somam | sutam | mahiṣā-iva | ava | gacchathaḥ || sa-joṣasau | uṣasā | sūryeṇa | ca / triḥ | vartiḥ | yātam | aśvinā ||8.35.9||
pibatam | ca | tr̥pṇutam | ca | ā | ca | gacchatam / pra-jām | ca | dhattam | draviṇam | ca | dhattam || sa-joṣasau | uṣasā | sūryeṇa | ca / ūrjam | naḥ | dhattam | aśvinā ||8.35.10||
jayatam | ca | pra | stutam | ca | pra | ca | avatam / pra-jām | ca | dhattam | draviṇam | ca | dhattam || sa-joṣasau | uṣasā | sūryeṇa | ca / ūrjam | naḥ | dhattam | aśvinā ||8.35.11||
hatam | ca | śatrūn | yatatam | ca | mitriṇaḥ / pra-jām | ca | dhattam | draviṇam | ca | dhattam || sa-joṣasau | uṣasā | sūryeṇa | ca / ūrjam | naḥ | dhattam | aśvinā ||8.35.12||
mitrāvaruṇa-vantau | uta | dharma-vantā / marutvantā | jarituḥ | gacchathaḥ | havam || sa-joṣasau | uṣasā | sūryeṇa | ca / ādityaiḥ | yātam | aśvinā ||8.35.13||
aṅgirasvantau | uta | viṣṇu-vantā / marutvantā | jarituḥ | gacchathaḥ | havam || sa-joṣasau | uṣasā | sūryeṇa | ca / ādityaiḥ | yātam | aśvinā ||8.35.14||
r̥bhu-mantā | vr̥ṣaṇā | vāja-vantā | marutvantā | jarituḥ | gacchathaḥ | havam || sa-joṣasau | uṣasā | sūryeṇa | ca | ādityaiḥ | yātam | aśvinā ||8.35.15||
brahma | jinvatam | uta | jinvatam | dhiyaḥ / hatam | rakṣāṁsi | sedhatam | amīvāḥ || sa-joṣasau | uṣasā | sūryeṇa | ca / somam | sunvataḥ | aśvinā ||8.35.16||
kṣatram | jinvatam | uta | jinvatam | nr̥̄n / hatam | rakṣāṁsi | sedhatam | amīvāḥ || sa-joṣasau | uṣasā | sūryeṇa | ca / somam | sunvataḥ | aśvinā ||8.35.17||
dhenūḥ | jinvatam | uta | jinvatam | viśaḥ / hatam | rakṣāṁsi | sedhatam | amīvāḥ || sa-joṣasau | uṣasā | sūryeṇa | ca / somam | sunvataḥ | aśvinā ||8.35.18||
atreḥ-iva | śr̥ṇutam | pūrvya-stutim / śyāva-aśvasya | sunvataḥ | mada-cyutā || sa-joṣasau | uṣasā | sūryeṇa | ca / aśvinā | tiraḥ-ahnyam ||8.35.19||
sargān-iva | sr̥jatam | su-stutīḥ | upa / śyāva-aśvasya | sunvataḥ | mada-cyutā || sa-joṣasau | uṣasā | sūryeṇa | ca / aśvinā | tiraḥ-ahnyam ||8.35.20||
raśmīn-iva | yacchatam | adhvarān | upa / śyāva-aśvasya | sunvataḥ | mada-cyutā || sa-joṣasau | uṣasā | sūryeṇa | ca / aśvinā | tiraḥ-ahnyam ||8.35.21||
arvāk | ratham | ni | yacchatam / pibatam | somyam | madhu || ā | yātam | aśvinā | ā | gatam / avasyuḥ | vām | aham | huve / dhattam | ratnāni | dāśuṣe ||8.35.22||
namaḥ-vāke | pra-sthite | adhvare | narā / vivakṣaṇasya | pītaye || ā | yātam | aśvinā | ā | gatam / avasyuḥ | vām | aham | huve / dhattam | ratnāni | dāśuṣe ||8.35.23||
svāhā-kr̥tasya | tr̥mpatam / sutasya | devau | andhasaḥ || ā | yātam | aśvinā | ā | gatam / avasyuḥ | vām | aham | huve / dhattam | ratnāni | dāśuṣe ||8.35.24||

avitā | asi | sunvataḥ / vr̥kta-barhiṣaḥ | piba | somam / madāya | kam | śatakrato iti śata-krato || yam | te | bhāgam | adhārayan / viśvāḥ | sehānaḥ | pr̥tanāḥ / uru | jrayaḥ | sam | apsu-jit / marutvān | indra | sat-pate ||8.36.1||
pra | ava | stotāram | magha-van / ava | tvām | piba | somam / madāya | kam | śatakrato iti śata-krato || yam | te | bhāgam | adhārayan / viśvāḥ | sehānaḥ | pr̥tanāḥ / uru | jrayaḥ | sam | apsu-jit / marutvān | indra | sat-pate ||8.36.2||
ūrjā | devān | avasi / ojasā | tvām | piba | somam / madāya | kam | śatakrato iti śata-krato || yam | te | bhāgam | adhārayan / viśvāḥ | sehānaḥ | pr̥tanāḥ / uru | jrayaḥ | sam | apsu-jit / marutvān | indra | sat-pate ||8.36.3||
janitā | divaḥ | janitā / pr̥thivyāḥ | piba | somam / madāya | kam | śatakrato iti śata-krato || yam | te | bhāgam | adhārayan / viśvāḥ | sehānaḥ | pr̥tanāḥ / uru | jrayaḥ | sam | apsu-jit / marutvān | indra | sat-pate ||8.36.4||
janitā | aśvānām | janitā / gavām | asi | piba | somam / madāya | kam | śatakrato iti śata-krato || yam | te | bhāgam | adhārayan / viśvāḥ | sehānaḥ | pr̥tanāḥ / uru | jrayaḥ | sam | apsu-jit / marutvān | indra | sat-pate ||8.36.5||
atrīṇām | stomam | adri-vaḥ / mahaḥ | kr̥dhi | piba | somam / madāya | kam | śatakrato iti śata-krato || yam | te | bhāgam | adhārayan / viśvāḥ | sehānaḥ | pr̥tanāḥ / uru | jrayaḥ | sam | apsu-jit / marutvān | indra | sat-pate ||8.36.6||
śyāva-aśvasya | sunvataḥ / tathā | śr̥ṇu | yathā | aśr̥ṇoḥ / atreḥ | karmāṇi | kr̥ṇvataḥ || pra | trasadasyum | āvitha / tvam | ekaḥ | it | nr̥-sahye / indra | brahmāṇi | vardhayan ||8.36.7||

pra | idam | brahma | vr̥tra-tūryeṣu | āvitha / pra | sunvataḥ | śacī-pate / indra | viśvābhiḥ | ūti-bhiḥ || mādhyaṁdinasya | savanasya | vr̥tra-han / anedya | piba | somasya | vajri-vaḥ ||8.37.1||
sehānaḥ | ugra | pr̥tanāḥ / abhi | druhaḥ | śacī-pate / indra | viśvābhiḥ | ūti-bhiḥ || mādhyaṁdinasya | savanasya / vr̥tra-han | anedya / piba | somasya | vajri-vaḥ ||8.37.2||
eka-rāṭ | asya | bhuvanasya / rājasi | śacī-pate / indra | viśvābhiḥ | ūti-bhiḥ || mādhyaṁdinasya | savanasya / vr̥tra-han | anedya / piba | somasya | vajri-vaḥ ||8.37.3||
sa-sthāvānā | yavayasi / tvam | ekaḥ | it | śacī-pate / indra | viśvābhiḥ | ūti-bhiḥ || mādhyaṁdinasya | savanasya / vr̥tra-han | anedya / piba | somasya | vajri-vaḥ ||8.37.4||
kṣemasya | ca | pra-yujaḥ | ca / tvam | īśiṣe | śacī-pate / indra | viśvābhiḥ | ūti-bhiḥ || mādhyaṁdinasya | savanasya / vr̥tra-han | anedya / piba | somasya | vajri-vaḥ ||8.37.5||
kṣatrāya | tvam | avasi | na / tvam | āvitha | śacī-pate / indra | viśvābhiḥ | ūti-bhiḥ || mādhyaṁdinasya | savanasya / vr̥tra-han | anedya / piba | somasya | vajri-vaḥ ||8.37.6||
śyāva-aśvasya | rebhataḥ / tathā | śr̥ṇu | yathā | aśr̥ṇoḥ / atreḥ | karmāṇi | kr̥ṇvataḥ || pra | trasadasyum | āvitha / tvam | ekaḥ | it | nr̥-sahye / indra | kṣatrāṇi | vardhayan ||8.37.7||

yajñasya | hi | sthaḥ | r̥tvijā / sasnī iti | vājeṣu | karma-su || indrāgnī iti | tasya | bodhatam ||8.38.1||
toṣāsā | ratha-yāvānā / vr̥tra-hanā | aparā-jitā || indrāgnī iti | tasya | bodhatam ||8.38.2||
idam | vām | madiram | madhu / adhukṣan | adri-bhiḥ | naraḥ || indrāgnī iti | tasya | bodhatam ||8.38.3||
juṣethām | yajñam | iṣṭaye / sutam | somam | sadhastutī iti sadha-stutī || indrāgnī iti | ā | gatam | narā ||8.38.4||
imā | juṣethām | savanā / yebhiḥ | havyāni | ūhathuḥ || indrāgnī iti | ā | gatam | narā ||8.38.5||
imām | gāyatra-vartanim / juṣethām | su-stutim | mama || indrāgnī iti | ā | gatam | narā ||8.38.6||
prātaryāva-bhiḥ | ā | gatam / devebhiḥ | jenyāvasū iti || indrāgnī iti | soma-pītaye ||8.38.7||
śyāva-aśvasya | sunvataḥ / atrīṇām | śr̥ṇutam | havam || indrāgnī iti | soma-pītaye ||8.38.8||
eva | vām | ahve | ūtaye / yathā | ahuvanta | medhirāḥ || indrāgnī iti | soma-pītaye ||8.38.9||
ā | aham | sarasvatī-vatoḥ / indrāgnyoḥ | avaḥ | vr̥ṇe || yābhyām | gāyatram | r̥cyate ||8.38.10||

agnim | astoṣi | r̥gmiyam / agnim | īḷā | yajadhyai || agniḥ | devān | anaktu | naḥ / ubhe iti | hi | vidathe iti | kaviḥ / antariti | carati | dūtyam / nabhantām | anyake | same ||8.39.1||
ni | agne | navyasā | vacaḥ / tanūṣu | śaṁsam | eṣām || ni | arātīḥ | rarāvṇām / viśvāḥ | aryaḥ | arātīḥ / itaḥ | yucchantu | ā-muraḥ / nabhantām | anyake | same ||8.39.2||
agne | manmāni | tubhyam | kam / ghr̥tam | na | juhve | āsani || saḥ | deveṣu | pra | cikiddhi / tvam | hi | asi | pūrvyaḥ / śivaḥ | dūtaḥ | vivasvataḥ / nabhantām | anyake | same ||8.39.3||
tat-tat | agniḥ | vayaḥ | dadhe / yathā-yathā | kr̥paṇyati || ūrjā-āhutiḥ | vasūnām / śam | ca | yoḥ | ca | mayaḥ | dadhe / viśvasyai | deva-hūtyai / nabhantām | anyake | same ||8.39.4||
saḥ | ciketa | sahīyasā / agniḥ | citreṇa | karmaṇā || saḥ | hotā | śaśvatīnām / dakṣiṇābhiḥ | abhi-vr̥taḥ / inoti | ca | pratīvyam / nabhantām | anyake | same ||8.39.5||
agniḥ | jātā | devānām / agniḥ | veda | martānām | apīcyam || agniḥ | saḥ | draviṇaḥ-dāḥ / agniḥ | dvārā | vi | ūrṇute / su-āhutaḥ | navīyasā / nabhantām | anyake | same ||8.39.6||
agniḥ | deveṣu | sam-vasuḥ / saḥ | vikṣu | yajñiyāsu | ā || saḥ | mudā | kāvyā | puru / viśvam | bhūma-iva | puṣyati / devaḥ | deveṣu | yajñiyaḥ / nabhantām | anyake | same ||8.39.7||
yaḥ | agniḥ | sapta-mānuṣaḥ / śritaḥ | viśveṣu | sindhuṣu || tam | ā | aganma | tri-pastyam / mandhātuḥ | dasyuhan-tamam / agnim | yajñeṣu | pūrvyam / nabhantām | anyake | same ||8.39.8||
agniḥ | trīṇi | tri-dhātūni / ā | kṣeti | vidathā | kaviḥ || saḥ | trīn | ekādaśān | iha / yakṣat | ca | piprayat | ca | naḥ / vipraḥ | dūtaḥ | pari-kr̥taḥ / nabhantām | anyake | same ||8.39.9||
tvam | naḥ | agne | āyuṣu / tvam | deveṣu | pūrvya / vasvaḥ | ekaḥ | irajyasi || tvām | āpaḥ | pari-srutaḥ / pari | yanti | sva-setavaḥ / nabhantām | anyake | same ||8.39.10||

indrāgnī iti | yuvam | su | naḥ / sahantā | dāsathaḥ | rayim || yena | dr̥ḷhā | samat-su | ā / vīḷu | cit | sahiṣīmahi / agniḥ | vanā-iva | vāte | it / nabhantām | anyake | same ||8.40.1||
nahi | vām | vavrayāmahe / atha | indram | it | yajāmahe / śaviṣṭham | nr̥ṇām | naram || saḥ | naḥ | kadā | cit | arvatā / gamat | ā | vāja-sātaye / gamat | ā | medha-sātaye / nabhantām | anyake | same ||8.40.2||
tā | hi | madhyam | bharāṇām / indrāgnī iti | adhi-kṣitaḥ || tau | ūm̐ iti | kavi-tvanā | kavī iti / pr̥cchyamānā | sakhi-yate / sam | dhītam | aśnutam | narā / nabhantām | anyake | same ||8.40.3||
abhi | arca | nabhāka-vat / indrāgnī iti | yajasā | girā || yayoḥ | viśvam | idam | jagat / iyam | dyauḥ | pr̥thivī | mahī / upa-sthe | bibhr̥taḥ | vasu / nabhantām | anyake | same ||8.40.4||
pra | brahmāṇi | nabhāka-vat / indrāgni-bhyām | irajyata || yā | sapta-budhnam | arṇavam / jihma-bāram | apa-ūrṇutaḥ / indraḥ | īśānaḥ | ojasā / nabhantām | anyake | same ||8.40.5||
api | vr̥śca | purāṇa-vat / vratateḥ-iva | guṣpitam / ojaḥ | dāsasya | dambhaya || vayam | tat | asya | sam-bhr̥tam / vasu | indreṇa | vi | bhajemahi / nabhantām | anyake | same ||8.40.6||
yat | indrāgnī iti | janāḥ | ime / vi-hvayante | tanā | girā || asmākebhiḥ | nr̥-bhiḥ | vayam / sasahyāma | pr̥tanyataḥ / vanuyāma | vanuṣyataḥ / nabhantām | anyake | same ||8.40.7||
yā | nu | śvetau | avaḥ | divaḥ / ut-carātaḥ | upa | dyu-bhiḥ || indrāgnyoḥ | anu | vratam / uhānāḥ | yanti | sindhavaḥ / yān | sīm | bandhāt | amuñcatām / nabhantām | anyake | same ||8.40.8||
pūrvīḥ | te | indra | upa-mātayaḥ / pūrvīḥ | uta | pra-śastayaḥ / sūno iti | hinvasya | hari-vaḥ || vasvaḥ | vīrasya | ā-pr̥caḥ / yāḥ | nu | sādhanta | naḥ | dhiyaḥ / nabhantām | anyake | same ||8.40.9||
tam | śiśīta | suvr̥kti-bhiḥ / tveṣam | satvānam | r̥gmiyam || uto iti | nu | cit | yaḥ | ojasā / śuṣṇasya | āṇḍāni | bhedati / jeṣat | svaḥ-vatīḥ | apaḥ / nabhantām | anyake | same ||8.40.10||
tam | śiśīta | su-adhvaram / satyam / satvānam | r̥tviyam || uto iti | nu | cit | yaḥ | ohate / āṇḍā | śuṣṇasya | bhedati / ajaiḥ | svaḥ-vatīḥ | apaḥ / nabhantām | anyake | same ||8.40.11||
eva | indrāgni-bhyām | pitr̥-vat | navīyaḥ / mandhātr̥-vat | aṅgirasvat | avāci || tri-dhātunā | śarmaṇā | pātam | asmān / vayam | syāma | patayaḥ | rayīṇām ||8.40.12||

asmai | ūm̐ iti | su | pra-bhūtaye / varuṇāya | marut-bhyaḥ / arca | viduḥ-tarebhyaḥ || yaḥ | dhītā | mānuṣāṇām / paśvaḥ | gāḥ-iva | rakṣati / nabhantām | anyake | same ||8.41.1||
tam | ūm̐ iti | su | samanā | girā / pitr̥̄ṇām | ca | manma-bhiḥ || nābhākasya | praśasti-bhiḥ / yaḥ | sindhūnām | upa | ut-aye / sapta-svasā | saḥ | madhyamaḥ / nabhantām | anyake | same ||8.41.2||
saḥ | kṣapaḥ | pari | sasvaje / ni | usraḥ | māyayā | dadhe / saḥ | viśvam | pari | darśataḥ || tasya | venīḥ | anu | vratam / uṣaḥ | tisraḥ | avardhayan / nabhantām | anyake | same ||8.41.3||
yaḥ | kakubhaḥ | ni-dhārayaḥ / pr̥thivyām | adhi | darśataḥ || saḥ | mātā | pūrvyam | padam / tat | varuṇasya | saptyam / saḥ | hi | gopāḥ-iva | iryaḥ / nabhantām | anyake | same ||8.41.4||
yaḥ | dhartā | bhuvanānām / yaḥ | usrāṇām | apīcyā / veda | nāmāni | guhyā || saḥ | kaviḥ | kāvyā | puru / rūpam | dyauḥ-iva | puṣyati / nabhantām | anyake | same ||8.41.5||
yasmin | viśvāni | kāvyā / cakre | nābhiḥ-iva | śritā || tritam | jūtī | saparyata / vraje | gāvaḥ | na | sam-yuje / yuje | aśvān | ayukṣata / nabhantām | anyake | same ||8.41.6||
yaḥ | āsu | atkaḥ | ā-śaye / viśvā | jātāni | eṣām || pari | dhāmāni | marmr̥śat / varuṇasya | puraḥ | gaye / viśve | devāḥ | anu | vratam / nabhantām | anyake | same ||8.41.7||
saḥ | samudraḥ | apīcyaḥ / turaḥ | dyām-iva | rohati / ni | yat | āsu | yajuḥ | dadhe || saḥ | māyāḥ | arcinā | padā / astr̥ṇāt | nākam | ā | aruhat / nabhantām | anyake | same ||8.41.8||
yasya | śvetā | vi-cakṣaṇā / tisraḥ | bhūmīḥ | adhi-kṣitaḥ || triḥ | ut-tarāṇi | papratuḥ / varuṇasya | dhruvam | sadaḥ / saḥ | saptānām | irajyati / nabhantām | anyake | same ||8.41.9||
yaḥ | śvetān | adhi-nirnijaḥ / cakre | kr̥ṣṇān | anu | vratā || saḥ | dhāma | pūrvyam | mame / yaḥ | skambhena | vi | rodasī iti / ajaḥ | na | dyām | adhārayat / nabhantām | anyake | same ||8.41.10||

astabhnāt | dyām | asuraḥ | viśva-vedāḥ / amimīta | varimāṇam | pr̥thivyāḥ || ā | asīdat | viśvā | bhuvanāni | sam-rāṭ / viśvā | it | tāni | varuṇasya | vratāni ||8.42.1||
eva | vandasva | varuṇam | br̥hantam / namasya | dhīram | amr̥tasya | gopām || saḥ | naḥ | śarma | tri-varūtham | vi | yaṁsat / pātam | naḥ | dyāvāpr̥thivī iti | upa-sthe ||8.42.2||
imām | dhiyam | śikṣamāṇasya | deva / kratum | dakṣam | varuṇa | sam | śiśādhi || yayā | ati | viśvā | duḥ-itā | tarema / su-tarmāṇam | adhi | nāvam | ruhema ||8.42.3||
ā | vām | grāvāṇaḥ | aśvinā / dhībhiḥ | viprāḥ | acucyavuḥ || nāsatyā | soma-pītaye / nabhantām | anyake | same ||8.42.4||
yathā | vām | atriḥ | aśvinā / gīḥ-bhiḥ | vipraḥ | ajohavīt || nāsatyā | soma-pītaye / nabhantām | anyake | same ||8.42.5||
eva | vām | ahve | ūtaye / yathā | ahuvanta | medhirāḥ || nāsatyā | soma-pītaye / nabhantām | anyake | same ||8.42.6||

ime | viprasya | vedhasaḥ / agneḥ | astr̥ta-yajvanaḥ || giraḥ | stomāsaḥ | īrate ||8.43.1||
asmai | te | prati-haryate / jāta-vedaḥ | vi-carṣaṇe || agne | janāmi | su-stutim ||8.43.2||
ārokāḥ-iva | gha | it | aha / tigmāḥ | agne | tava | tviṣaḥ || dat-bhiḥ | vanāni | bapsati ||8.43.3||
harayaḥ | dhūma-ketavaḥ / vāta-jūtāḥ | upa | dyavi || yatante | vr̥thak | agnayaḥ ||8.43.4||
ete | tye | vr̥thak | agnayaḥ / iddhāsaḥ | sam | adr̥kṣata || uṣasām-iva | ketavaḥ ||8.43.5||
kr̥ṣṇā | rajāṁsi | patsutaḥ / pra-yāṇe | jāta-vedasaḥ || agniḥ | yat | rodhati | kṣami ||8.43.6||
dhāsim | kr̥ṇvānaḥ | oṣadhīḥ / bapsat | agniḥ | na | vāyati || punaḥ | yan | taruṇīḥ | api ||8.43.7||
jihvābhiḥ | aha | nannamat / arciṣā | jañjaṇā-bhavan || agniḥ | vaneṣu | rocate ||8.43.8||
ap-su | agne | sadhiḥ | tava / saḥ | oṣadhīḥ | anu | rudhyase || garbhe | san | jāyase | punariti ||8.43.9||
ut | agne | tava | tat | ghr̥tāt / arciḥ | rocate | ā-hutam || niṁsānam | juhvaḥ | mukhe ||8.43.10||
ukṣa-annāya | vaśā-annāya / soma-pr̥ṣṭhāya | vedhase || stomaiḥ | vidhema | agnaye ||8.43.11||
uta | tvā | namasā | vayam / hotaḥ | vareṇyakrato iti vareṇya-krato || agne | samit-bhiḥ | īmahe ||8.43.12||
uta | tvā | bhr̥gu-vat | śuce / manuṣvat | agne | ā-huta || aṅgirasvat | havāmahe ||8.43.13||
tvam | hi | agne | agninā / vipraḥ | vipreṇa | san | satā || sakhā | sakhyā | sam-idhyase ||8.43.14||
saḥ | tvam | viprāya | dāśuṣe / rayim | dehi | sahasriṇam || agne | vīra-vatīm | iṣam ||8.43.15||
agne | bhrātariti | sahaḥ-kr̥ta / rohit-aśva | śuci-vrata || imam | stomam | juṣasva | me ||8.43.16||
uta | tvā | agne | mama | stutaḥ / vāśrāya | prati-haryate || go-stham | gāvaḥ-iva | āśata ||8.43.17||
tubhyam | tāḥ | aṅgiraḥ-tama / viśvāḥ | su-kṣitayaḥ | pr̥thak || agne | kāmāya | yemire ||8.43.18||
agnim | dhībhiḥ | manīṣiṇaḥ / medhirāsaḥ | vipaḥ-citaḥ || adma-sadyāya | hinvire ||8.43.19||
tam | tvām | ajmeṣu | vājinam / tanvānāḥ | agne | adhvaram || vahnim | hotāram | īḷate ||8.43.20||
puru-trā | hi | sa-dr̥ṅ | asi / viśaḥ | viśvāḥ | anu | pra-bhuḥ || samat-su | tvā | havāmahe ||8.43.21||
tam | īḷiṣva | yaḥ | ā-hutaḥ / agniḥ | vi-bhrājate | ghr̥taiḥ || imam | naḥ | śr̥ṇavat | havam ||8.43.22||
tam | tvā | vayam | havāmahe / śr̥ṇvantam | jāta-vedasam || agne | ghnantam | apa | dviṣaḥ ||8.43.23||
viśām | rājānam | adbhutam / adhi-akṣam | dharmaṇām | imam || agnim | īḷe | saḥ | ūm̐ iti | śravat ||8.43.24||
agnim | viśvāyu-vepasam / maryam | na | vājinam | hitam || saptim | na | vājayāmasi ||8.43.25||
ghnan | mr̥dhrāṇi | apa | dviṣaḥ / dahan | rakṣāṁsi | viśvahā || agne | tigmena | dīdihi ||8.43.26||
yam | tvā | janāsaḥ | indhate / manuṣvat | aṅgiraḥ-tama || agne | saḥ | bodhi | me | vacaḥ ||8.43.27||
yat | agne | divi-jāḥ | asi / apsu-jāḥ | vā | sahaḥ-kr̥ta || tam | tvā | gīḥ-bhiḥ | havāmahe ||8.43.28||
tubhyam | gha | it | te | janāḥ | ime / viśvāḥ | su-kṣitayaḥ | pr̥thak || dhāsim | hinvanti | attave ||8.43.29||
te | gha | it | agne | su-ādhyaḥ / ahā | viśvā | nr̥-cakṣasaḥ || tarantaḥ | syāma | duḥ-gahā ||8.43.30||
agnim | mandram | puru-priyam / śīram | pāvaka-śociṣam || hr̥t-bhiḥ | mandrebhiḥ | īmahe ||8.43.31||
saḥ | tvam | agne | vibhā-vasuḥ / sr̥jan | sūryaḥ | na | raśmi-bhiḥ || śardhan | tamāṁsi | jighnase ||8.43.32||
tat | te | sahasvaḥ | īmahe / dātram | yat | na | upa-dasyati || tvat | agne | vāryam | vasu ||8.43.33||

sam-idhā | agnim | duvasyata / ghr̥taiḥ | bodhayata | atithim || ā | asmin | havyā | juhotana ||8.44.1||
agne | stomam | juṣasva | me / vardhasva | anena | manmanā || prati | su-uktāni | harya | naḥ ||8.44.2||
agnim | dūtam | puraḥ | dadhe / havya-vāham | upa | bruve || devān | ā | sādayāt | iha ||8.44.3||
ut | te | br̥hantaḥ | arcayaḥ / sam-idhānasya | dīdi-vaḥ || agne | śukrāsaḥ | īrate ||8.44.4||
upa | tvā | juhvaḥ | mama / ghr̥tācīḥ | yantu | haryata || agne | havyā | juṣasva | naḥ ||8.44.5||
mandram | hotāram | r̥tvijam / citra-bhānum | vibhā-vasum || agnim | īḷe | saḥ | ūm̐ iti | śravat ||8.44.6||
pratnam | hotāram | īḍyam / juṣṭam | agnim | kavi-kratum || adhvarāṇām | abhi-śriyam ||8.44.7||
juṣāṇaḥ | aṅgiraḥ-tama / imā | havyāni | ānuṣak || agne | yajñam | naya | r̥tu-thā ||8.44.8||
sam-idhānaḥ | ūm̐ iti | santya / śukra-śoce | iha | ā | vaha || cikitvān | daivyam | janam ||8.44.9||
vipram | hotāram | adruham / dhūma-ketum | vibhā-vasum || yajñānām | ketum | īmahe ||8.44.10||
agne | ni | pāhi | naḥ | tvam / prati | sma | deva | riṣataḥ || bhindhi | dveṣaḥ | sahaḥ-kr̥ta ||8.44.11||
agniḥ | pratnena | manmanā / śumbhānaḥ | tanvam | svām || kaviḥ | vipreṇa | vavr̥dhe ||8.44.12||
ūrjaḥ | napātam | ā | huve / agnim | pāvaka-śociṣam || asmin | yajñe | su-adhvare ||8.44.13||
saḥ | naḥ | mitra-mahaḥ | tvam / agne | śukreṇa | śociṣā || devaiḥ | ā | satsi | barhiṣi ||8.44.14||
yaḥ | agnim | tanvaḥ | dame / devam | martaḥ | saparyati || tasmai | it | dīdayat | vasu ||8.44.15||
agniḥ | mūrdhā | divaḥ | kakut / patiḥ | pr̥thivyāḥ | ayam || apām | retāṁsi | jinvati ||8.44.16||
ut | agne | śucayaḥ | tava / śukrāḥ | bhrājantaḥ | īrate || tava | jyotīṁṣi | arcayaḥ ||8.44.17||
īśiṣe | vāryasya | hi / dātrasya | agne | svaḥ-patiḥ || stotā | syām | tava | śarmaṇi ||8.44.18||
tvām | agne | manīṣiṇaḥ / tvām | hinvanti | citti-bhiḥ || tvām | vardhantu | naḥ | giraḥ ||8.44.19||
adabdhasya | svadhā-vataḥ / dūtasya | rebhataḥ | sadā || agneḥ | sakhyam | vr̥ṇīmahe ||8.44.20||
agniḥ | śucivrata-tamaḥ / śuciḥ | vipraḥ | śuciḥ | kaviḥ || śuciḥ | rocate | ā-hutaḥ ||8.44.21||
uta | tvā | dhītayaḥ | mama / giraḥ | vr̥dhantu | visvahā || agne | sakhyasya | bodhi | naḥ ||8.44.22||
yat | agne | syām | aham | tvam / tvam | vā | gha | syāḥ | aham || syuḥ | te | satyāḥ | iha | ā-śiṣaḥ ||8.44.23||
vasuḥ | vasu-patiḥ | hi | kam / asi | agne | vibhā-vasuḥ || syāma | te | su-matau | api ||8.44.24||
agne | dhr̥ta-vratāya | te / samudrāya-iva | sindhavaḥ || giraḥ | vāśrāsaḥ | īrate ||8.44.25||
yuvānam | viśpatim | kavim / viśva-adam | puru-vepasam || agnim | śumbhāmi | manma-bhiḥ ||8.44.26||
yajñānām | rathye | vayam / tigma-jambhāya | vīḷave || stomaiḥ | iṣema | agnaye ||8.44.27||
ayam | agne | tve iti | api / jaritā | bhūtu | santya || tasmai | pāvaka | mr̥ḷaya ||8.44.28||
dhīraḥ | hi | asi | adma-sat / vipraḥ | na | jāgr̥viḥ | sadā || agne | dīdayasi | dyavi ||8.44.29||
purā | agne | duḥ-itebhyaḥ / purā | mr̥dhrebhyaḥ | kave || pra | naḥ | āyuḥ | vaso iti | tira ||8.44.30||

ā | gha | ye | agnim | indhate / str̥ṇanti | barhiḥ | ānuṣak || yeṣām | indraḥ | yuvā | sakhā ||8.45.1||
br̥han | it | idhmaḥ | eṣām / bhūri | śastam | pr̥thuḥ | svaruḥ || yeṣām | indraḥ | yuvā | sakhā ||8.45.2||
ayuddhaḥ | it | yudhā | vr̥tam / śūraḥ | ā | ajati | satva-bhiḥ || yeṣām | indraḥ | yuvā | sakhā ||8.45.3||
ā | bundam | vr̥tra-hā | dade / jātaḥ | pr̥cchat | vi | mātaram || ke | ugrāḥ | ke | ha | śr̥ṇvire ||8.45.4||
prati | tvā | śavasī | vadat / girau | apsaḥ | na | yodhiṣat || yaḥ | te | śatru-tvam | ā-cake ||8.45.5||
uta | tvam | magha-van | śr̥ṇu / yaḥ | te | vaṣṭi | vavakṣi | tat || yat | vīḷayāsi | vīḷu | tat ||8.45.6||
yat | ājim | yāti | āji-kr̥t / indraḥ | svaśva-yuḥ | upa || rathi-tamaḥ | rathīnām ||8.45.7||
vi | su | viśvāḥ | abhi-yujaḥ / vajrin | viṣvak | yathā | vr̥ha || bhava | naḥ | suśravaḥ-tamaḥ ||8.45.8||
asmākam | su | ratham | puraḥ / indraḥ | kr̥ṇotu | sātaye || na | yam | dhūrvanti | dhūrtayaḥ ||8.45.9||
vr̥jyāma | te | pari | dviṣaḥ / aram | te | śakra | dāvane || gamema | it | indra | go-mataḥ ||8.45.10||
śanaiḥ | cit | yantaḥ | adri-vaḥ / aśva-vantaḥ | śata-gvinaḥ || vivakṣaṇāḥ | anehasaḥ ||8.45.11||
ūrdhvā | hi | te | dive-dive / sahasrā | sūnr̥tā | śatā || jaritr̥-bhyaḥ | vi-maṁhate ||8.45.12||
vidma | hi | tvā | dhanam-jayam / indra | dr̥ḷhā | cit | ā-rujam || ādāriṇam | yathā | gayam ||8.45.13||
kakuham | cit | tvā | kave / mandantu | dhr̥ṣṇo iti | indavaḥ || ā | tvā | paṇim | yat | īmahe ||8.45.14||
yaḥ | te | revān | adāśuriḥ / pra-mamarṣa | maghattaye || tasya | naḥ | vedaḥ | ā | bhara ||8.45.15||
ime | ūm̐ iti | tvā | vi | cakṣate / sakhāyaḥ | indra | sominaḥ || puṣṭa-vantaḥ | yathā | paśum ||8.45.16||
uta | tvā | abadhiram | vayam / śrut-karṇam | santam | ūtaye || dūrāt | iha | havāmahe ||8.45.17||
yat | śuśrūyāḥ | imam | havam / duḥ-marṣam | cakriyāḥ | uta || bhaveḥ | āpiḥ | naḥ | antamaḥ ||8.45.18||
yat | cit | hi | te | api | vyathiḥ / jaganvāṁsaḥ | amanmahi || go-dāḥ | it | indra | bodhi | naḥ ||8.45.19||
ā | tvā | rambham | na | jivrayaḥ / rarabhma | śavasaḥ | pate || uśmasi | tvā | sadha-sthe | ā ||8.45.20||
stotram | indrāya | gāyata / puru-nr̥mṇāya | satvane || nakiḥ | yam | vr̥ṇvate | yudhi ||8.45.21||
abhi | tvā | vr̥ṣabha | sute / sutam | sr̥jāmi | pītaye || tr̥mpa | vi | aśnuhi | madam ||8.45.22||
mā | tvā | mūrāḥ | aviṣyavaḥ / mā | upa-hasvānaḥ | ā | dabhan || mākīm | brahma-dviṣaḥ | vanaḥ ||8.45.23||
iha | tvā | go-parīṇasā / mahe | mandantu | rādhase || saraḥ | gauraḥ | yathā | piba ||8.45.24||
yā | vr̥tra-hā | parā-vati / sanā | navā | ca | cucyuve || tā | saṁsat-su | pra | vocata ||8.45.25||
apibat | kadruvaḥ | sutam / indraḥ | sahasra-bāhve || atra | adediṣṭa | pauṁsyam ||8.45.26||
satyam | tat | turvaśe | yadau / vidānaḥ | ahnavāyyam || vi | ānaṭ | turvaṇe | śami ||8.45.27||
taraṇim | vaḥ | janānām / tradam | vājasya | go-mataḥ || samānam | ūm̐ iti | pra | śaṁsiṣam ||8.45.28||
r̥bhukṣaṇam | na | vartave / uktheṣu | tugrya-vr̥dham || indram | some | sacā | sute ||8.45.29||
yaḥ | kr̥ntat | it | vi | yonyam / tri-śokāya | girim | pr̥thum || go-bhyaḥ | gātum | niḥ-etave ||8.45.30||
yat | dadhiṣe | manasyasi / mandānaḥ | pra | it | iyakṣasi || mā | tat | kaḥ | indra | mr̥ḷaya ||8.45.31||
dabhram | cit | hi | tvā-vataḥ / kr̥tam | śr̥ṇve | adhi | kṣami || jigātu | indra | te | manaḥ ||8.45.32||
tava | it | ūm̐ iti | tāḥ | su-kīrtayaḥ / asan | uta | pra-śastayaḥ || yat | indra | mr̥ḷayāsi | naḥ ||8.45.33||
mā | naḥ | ekasmin | āgasi / mā | dvayoḥ | uta | triṣu || vadhīḥ | mā | śūra | bhūriṣu ||8.45.34||
bibhaya | hi | tvā-vataḥ / ugrāt | abhi-prabhaṅginaḥ || dasmāt | aham | r̥ti-sahaḥ ||8.45.35||
mā | sakhyuḥ | śūnam | ā | vide / mā | putrasya | prabhuvaso iti prabhu-vaso || ā-vr̥tvat | bhūtu | te | manaḥ ||8.45.36||
kaḥ | nu | maryāḥ | amithitaḥ / sakhā | sakhāyam | abravīt || jahā | kaḥ | asmat | īṣate ||8.45.37||
evāre | vr̥ṣabha | sute / asinvan | bhūri | āvayaḥ || śvaghnī-iva | ni-vatā | caran ||8.45.38||
ā | te | etā | vacaḥ-yujā / harī iti | gr̥bhṇe | samat-rathā || yat | īm | brahma-bhyaḥ | it | dadaḥ ||8.45.39||
bhindhi | viśvāḥ | apa | dviṣaḥ / pari | bādhaḥ | jahi | mr̥dhaḥ || vasu | spārham | tat | ā | bhara ||8.45.40||
yat | vīḷau | indra | yat | sthire / yat | parśāne | parā-bhr̥tam || vasu | spārham | tat | ā | bhara ||8.45.41||
yasya | te | viśva-mānuṣaḥ / bhūreḥ | dattasya | vedati || vasu | spārham | tat | ā | bhara ||8.45.42||

tvā-vataḥ | puruvaso iti puru-vaso / vayam | indra | pranetariti pra-netaḥ || smasi | sthātaḥ | harīṇām ||8.46.1||
tvām | hi | satyam | adri-vaḥ / vidma | dātāram | iṣām || vidma | dātāram | rayīṇām ||8.46.2||
ā | yasya | te | mahimānam / śatam-ūte | śatakrato iti śata-krato || gīḥ-bhiḥ | gr̥ṇanti | kāravaḥ ||8.46.3||
su-nīthaḥ | gha | saḥ | martyaḥ / yam | marutaḥ | yam | aryamā || mitraḥ | pānti | adruhaḥ ||8.46.4||
dadhānaḥ | go-mat | aśva-vat / su-vīryam | āditya-jūtaḥ | edhate || sadā | rāyā | puru-spr̥hā ||8.46.5||
tam | indram | dānam | īmahe / śavasānam | abhīrvam || īśānam | rāyaḥ | īmahe ||8.46.6||
tasmin | hi | santi | ūtayaḥ / viśvāḥ | abhīravaḥ | sacā || tam | ā | vahantu | saptayaḥ | puru-vasum / madāya | harayaḥ | sutam ||8.46.7||
yaḥ | te | madaḥ | vareṇyaḥ / yaḥ | indra | vr̥trahan-tamaḥ || yaḥ | ā-dadiḥ | svaḥ | nr̥-bhiḥ / yaḥ | pr̥tanāsu | dustaraḥ ||8.46.8||
yaḥ | dustaraḥ | viśva-vāra | śravāyyaḥ / vājeṣu | asti | tarutā || saḥ | naḥ | śaviṣṭha | savanā | ā | vaso iti | gahi / gamema | go-mati | vraje ||8.46.9||
gavyo iti | su | naḥ | yathā | purā / aśva-yā | uta | ratha-yā || varivasya | mahā-maha ||8.46.10||
nahi | te | śūra | rādhasaḥ / antam | vindāmi | satrā || daśasya | naḥ | magha-van | nu | cit | adri-vaḥ / dhiyaḥ | vājebhiḥ | āvitha ||8.46.11||
yaḥ | r̥ṣvaḥ | śravayat-sakhā / viśvā | it | saḥ | veda | janima | puru-stutaḥ || tam | viśve | mānuṣā | yugā / indram | havante | taviṣam | yata-srucaḥ ||8.46.12||
saḥ | naḥ | vājeṣu | avitā | puru-vasuḥ / puraḥ-sthātā | magha-vā | vr̥tra-hā | bhuvat ||8.46.13||
abhi | vaḥ | vīram | andhasaḥ | madeṣu / gāya | girā | mahā | vi-cetasam || indram | nāma | śrutyam / śākinam | vacaḥ | yathā ||8.46.14||
dadiḥ | rekṇaḥ | tanve | dadiḥ | vasu / dadiḥ | vājeṣu | puru-hūta | vājinam || nūnam | atha ||8.46.15||
viśveṣām | irajyantam | vasūnām / sasahvāṁsam | cit | asya | varpasaḥ || kr̥pa-yataḥ | nūnam | ati | atha ||8.46.16||
mahaḥ | su | vaḥ | aram | iṣe | stavāmahe / mīḷhuṣe | aram-gamāya | jagmaye || yajñebhiḥ | gīḥ-bhiḥ | viśva-manuṣām | marutām / iyakṣasi | gāye | tvā | namasā | girā ||8.46.17||
ye | pātayante | ajma-bhiḥ / girīṇām | snu-bhiḥ | eṣām || yajñam | mahi-svanīnām / sumnam | tuvi-svanīnām | pra | adhvare ||8.46.18||
pra-bhaṅgam | duḥ-matīnām / indra | śaviṣṭha | ā | bhara || rayim | asmabhyam | yujyam | codayat-mate / jyeṣṭham | codayat-mate ||8.46.19||
sanitariti | su-sanitaḥ | ugra / citra | cetiṣṭha | sūnr̥ta || pra-sahā | sam-rāṭ | sahurim | sahantam / bhujyum | vājeṣu | pūrvyam ||8.46.20||
ā | saḥ | etu | yaḥ | īvat | ā / adevaḥ | pūrtam | ā-dade || yathā | cit | vaśaḥ | aśvyaḥ / pr̥thu-śravasi | kānīte / asyāḥ | vi-uṣi | ā-dade ||8.46.21||
ṣaṣṭim | sahasrā | aśvyasya | ayutā | asanam / uṣṭrānām | viṁśatim | śatā || daśa | śyāvīnām | śatā | daśa / tri-aruṣīṇām | daśa | gavām | sahasrā ||8.46.22||
daśa | śyāvāḥ | r̥dhat-rayaḥ / vīta-vārāsaḥ | āśavaḥ || mathrāḥ | nemim | ni | vavr̥tuḥ ||8.46.23||
dānāsaḥ | pr̥thu-śravasaḥ / kānītasya | su-rādhasaḥ || ratham | hiraṇyayam | dadat / maṁhiṣṭhaḥ | sūriḥ | abhūt / varṣiṣṭham | akr̥ta | śravaḥ ||8.46.24||
ā | naḥ | vāyo iti | mahe | tane / yāhi | makhāya | pājase || vayam | hi | te | cakr̥ma | bhūri | dāvane / sadyaḥ | cit | mahi | dāvane ||8.46.25||
yaḥ | aśvebhiḥ | vahate | vaste | usrāḥ / triḥ | sapta | saptatīnām || ebhiḥ | somebhiḥ | somasut-bhiḥ | soma-pāḥ / dānāya | śukrapūta-pāḥ ||8.46.26||
yaḥ | me | imam | cit | ūm̐ iti | tmanā / amandat | citram | dāvane || araṭve | akṣe | nahuṣe | su-kr̥tvani / sukr̥t-tarāya | su-kratuḥ ||8.46.27||
ucathye | vapuṣi | yaḥ | sva-rāṭ / uta | vāyo iti | ghr̥ta-snāḥ || aśva-iṣitam | rajaḥ-iṣitam | śunā-iṣitam / pra | ajma | tat | idam | nu | tat ||8.46.28||
adha | priyam | iṣirāya / ṣaṣṭim | sahasrā | asanam || aśvānām | it | na | vr̥ṣṇām ||8.46.29||
gāvaḥ | na | yūtham | upa | yanti | vadhrayaḥ / upa | mā | ā | yanti | vadhrayaḥ ||8.46.30||
adha | yat | cārathe | gaṇe / śatam | uṣṭrān | acikradat || adha | śvitneṣu | viṁśatim | śatā ||8.46.31||
śatam | dāse | balbūthe / vipraḥ | tarukṣe | ā | dade || te | te | vāyo iti | ime | janāḥ / madanti | indra-gopāḥ / madanti | deva-gopāḥ ||8.46.32||
adha | syā | yoṣaṇā | mahī / pratīcī | vaśam | aśvyam || adhi-rukmā | vi | nīyate ||8.46.33||

mahi | vaḥ | mahatām | avaḥ / varuṇa | mitra | dāśuṣe || yam | ādityāḥ | abhi | druhaḥ / rakṣatha | na | īm | agham | naśat / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.1||
vida | devāḥ | aghānām / ādityāsaḥ | apa-ākr̥tim || pakṣā | vayaḥ | yathā | upari / vi | asme iti | śarma | yacchata / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.2||
vi | asme iti | adhi | śarma | tat / pakṣā | vayaḥ | na | yantana || viśvāni | viśva-vedasaḥ / varūthyā | manāmahe / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.3||
yasmai | arāsata | kṣayam / jīvātum | ca | pra-cetasaḥ || manoḥ | viśvasya | gha | it | ime / ādityāḥ | rāyaḥ | īśate / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.4||
pari | naḥ | vr̥ṇajan | aghā / duḥ-gāni | rathyaḥ | yathā || syāma | it | indrasya | śarmaṇi / ādityānām | uta | avasi / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.5||
pari-hvr̥tā | it | anā | janaḥ / yuṣmā-dattasya | vāyati || devāḥ | adabhram | āśa | vaḥ / yam | ādityāḥ | ahetana / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.6||
na | tam | tigmam | cana | tyajaḥ / na | drāsat | abhi | tam | guru || yasmai | ūm̐ iti | śarma | sa-prathaḥ / ādityāsaḥ | arādhvam / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.7||
yuṣme iti | devāḥ | api | smasi / yudhyantaḥ-iva | varma-su || yūyam | mahaḥ | naḥ | enasaḥ / yūyam | arbhāt | uruṣyata / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.8||
aditiḥ | naḥ | uruṣyatu / aditiḥ | śarma | yacchatu || mātā | mitrasya | revataḥ / aryamṇaḥ | varuṇasya | ca / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.9||
yat | devāḥ | śarma | śaraṇam / yat | bhadram | yat | anāturam || tri-dhātu | yat | varūthyam / tat | asmāsu | vi | yantana / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.10||
ādityāḥ | ava | hi | khyata / adhi | kūlāt-iva | spaśaḥ || su-tīrtham | arvataḥ | yathā / anu | naḥ | neṣatha | su-gam / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.11||
na | iha | bhadram | rakṣasvine / na | ava-yai | na | upa-yai | uta || gave | ca | bhadram | dhenave / vīrāya | ca | śravasyate / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.12||
yat | āviḥ | yat | apīcyam / devāsaḥ | asti | duḥ-kr̥tam || trite | tat | viśvam | āptye / āre | asmat | dadhātana / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.13||
yat | ca | goṣu | duḥ-svapnyam / yat | ca | asme iti | duhitaḥ | divaḥ || tritāya | tat | vibhā-vari / āptyāya | parā | vaha / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.14||
niṣkam | vā | gha | kr̥ṇavate / srajam | vā | duhitaḥ | divaḥ || trite | duḥ-svapnyam | sarvam / āptye | pari | dadmasi / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.15||
tat-annāya | tat-apase / tam | bhāgam | upa-seduṣe || tritāya | ca | dvitāya | ca / uṣaḥ | duḥ-svapnyam | vaha / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.16||
yathā | kalām | yathā | śapham / yathā | r̥ṇam | sam-nayāmasi || eva | duḥ-svapnyam | sarvam / āptye | sam | nayāmasi / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.17||
ajaiṣma | adya | asanāma | ca / abhūma | anāgasaḥ | vayam || uṣaḥ | yasmāt | duḥ-svapnyāt / abhaiṣma | apa | tat | ucchatu / anehasaḥ | vaḥ | ūtayaḥ / su-ūtayaḥ | vaḥ | ūtayaḥ ||8.47.18||

svādoḥ | abhakṣi | vayasaḥ | su-medhāḥ / su-ādhyaḥ | varivovit-tarasya || viśve | yam | devāḥ | uta | martyāsaḥ / madhu | bruvantaḥ | abhi | sam-caranti ||8.48.1||
antariti | ca | pra | agāḥ | aditiḥ | bhavāsi / ava-yātā | harasaḥ | daivyasya || indo iti | indrasya | sakhyam | juṣāṇaḥ / śrauṣṭī-iva | dhuram | anu | rāye | r̥dhyāḥ ||8.48.2||
apāma | somam | amr̥tāḥ | abhūma / aganma | jyotiḥ | avidāma | devān || kim | nūnam | asmān | kr̥ṇavat | arātiḥ / kim | ūm̐ iti | dhūrtiḥ | amr̥ta | martyasya ||8.48.3||
śam | naḥ | bhava | hr̥de | ā | pītaḥ | indo iti / pitā-iva | soma | sūnave | su-śevaḥ || sakhā-iva | sakhye | uru-śaṁsa | dhīraḥ / pra | naḥ | āyuḥ | jīvase | soma | tārīḥ ||8.48.4||
ime | mā | pītāḥ | yaśasaḥ | uruṣyavaḥ / ratham | na | gāvaḥ | sam | anāha | parva-su || te | mā | rakṣantu | vi-srasaḥ | caritrāt / uta | mā | srāmāt | yavayantu | indavaḥ ||8.48.5||
agnim | na | mā | mathitam | sam | didīpaḥ / pra | cakṣaya | kr̥ṇuhi | vasyasaḥ | naḥ || atha | hi | te | made | ā | soma | manye / revān-iva | pra | cara | puṣṭim | accha ||8.48.6||
iṣireṇa | te | manasā | sutasya / bhakṣīmahi | pitryasya-iva | rāyaḥ || soma | rājan | pra | naḥ | āyūṁṣi | tārīḥ / ahāni-iva | sūryaḥ | vāsarāṇi ||8.48.7||
soma | rājan | mr̥ḷaya | naḥ | svasti / tava | smasi | vratyāḥ | tasya | viddhi || alarti | dakṣaḥ | uta | manyuḥ | indo iti / mā | naḥ | aryaḥ | anu-kāmam | parā | dāḥ ||8.48.8||
tvam | hi | naḥ | tanvaḥ | soma | gopāḥ / gātre-gātre | ni-sasattha | nr̥-cakṣāḥ || yat | te | vayam | pra-mināma | vratāni / saḥ | naḥ | mr̥ḷa | su-sakhā | deva | vasyaḥ ||8.48.9||
r̥dūdareṇa | sakhyā | saceya / yaḥ | mā | na | riṣyet | hari-aśva | pītaḥ || ayam | yaḥ | somaḥ | ni | adhāyi | asme iti / tasmai | indram | pra-tiram | emi | āyuḥ ||8.48.10||
apa | tyāḥ | asthuḥ | anirāḥ | amīvāḥ / niḥ | atrasan | tamiṣīcīḥ | abhaiṣuḥ || ā | somaḥ | asmān | aruhat | vi-hāyāḥ / aganma | yatra | pra-tirante | āyuḥ ||8.48.11||
yaḥ | naḥ | induḥ | pitaraḥ | hr̥t-su | pītaḥ / amartyaḥ | martyān | ā-viveśa || tasmai | somāya | haviṣā | vidhema / mr̥ḷīke | asya | su-matau | syāma ||8.48.12||
tvam | soma | pitr̥-bhiḥ | sam-vidānaḥ / anu | dyāvāpr̥thivī iti | ā | tatantha || tasmai | te | indo iti | haviṣā | vidhema / vayam | syāma | patayaḥ | rayīṇām ||8.48.13||
trātāraḥ | devāḥ | adhi | vocata | naḥ / mā | naḥ | ni-drā | īśata | mā | uta | jalpiḥ || vayam | somasya | viśvaha | priyāsaḥ / su-vīrāsaḥ | vidatham | ā | vadema ||8.48.14||
tvam | naḥ | soma | viśvataḥ | vayaḥ-dhāḥ / tvam | svaḥ-vit | ā | viśa | nr̥-cakṣāḥ || tvam | naḥ | indo iti | ūti-bhiḥ | sa-joṣāḥ / pāhi | paścātāt | uta | vā | purastāt ||8.48.15||

abhi | pra | vaḥ | su-rādhasam / indram | arca | yathā | vide || yaḥ | jaritr̥-bhyaḥ | magha-vā | puru-vasuḥ / sahasreṇa-iva | śikṣati ||8.49.1||
śatānīkā-iva | pra | jigāti | dhr̥ṣṇu-yā / hanti | vr̥trāṇi | dāśuṣe || gireḥ-iva | pra | rasāḥ | asya | pinvire / datrāṇi | puru-bhojasaḥ ||8.49.2||
ā | tvā | sutāsaḥ | indavaḥ / madāḥ | ye | indra | girvaṇaḥ || āpaḥ | na | vajrin | anu | okyam | saraḥ / pr̥ṇanti | śūra | rādhase ||8.49.3||
anehasam | pra-taraṇam | vivakṣaṇam / madhvaḥ | svādiṣṭham | īm | piba || ā | yathā | mandasānaḥ | kirāsi | naḥ / pra | kṣudrā-iva | tmanā | dhr̥ṣat ||8.49.4||
ā | naḥ | stomam | upa | dravat / hiyānaḥ | aśvaḥ | na | sotr̥-bhiḥ || yam | te | svadhā-van | svadayanti | dhenavaḥ / indra | kaṇveṣu | rātayaḥ ||8.49.5||
ugram | na | vīram | namasā | upa | sedima / vi-bhūtim | akṣita-vasum || udrī-iva | vajrin | avataḥ | na | siñcate / kṣaranti | indra | dhītayaḥ ||8.49.6||
yat | ha | nūnam | yat | vā | yajñe / yat | vā | pr̥thivyām | adhi || ataḥ | naḥ | yajñam | āśu-bhiḥ | mahe-mate / ugraḥ | ugrebhiḥ | ā | gahi ||8.49.7||
ajirāsaḥ | harayaḥ | ye | te | āśavaḥ / vātāḥ-iva | pra-sakṣiṇaḥ || yebhiḥ | apatyam | manuṣaḥ | pari-īyase / yebhiḥ | viśvam | svaḥ | dr̥śe ||8.49.8||
etāvataḥ | te | īmahe / indra | sumnasya | go-mataḥ || yathā | pra | āvaḥ | magha-van | medhya-atithim / yathā | nīpa-atithim | dhane ||8.49.9||
yathā | kaṇve | magha-van | trasadasyavi / yathā | pakthe | daśa-vraje || yathā | go-śarye | asanoḥ | r̥jiśvani / indra | go-mat | hiraṇya-vat ||8.49.10||

pra | su | śrutam | su-rādhasam / arca | śakram | abhiṣṭaye || yaḥ | sunvate | stuvate | kāmyam | vasu / sahasreṇa-iva | maṁhate ||8.50.1||
śata-anīkāḥ | hetayaḥ | asya | dustarāḥ / indrasya | sam-iṣaḥ | mahīḥ || giriḥ | na | bhujmā | maghavat-su | pinvate / yat | īm | sutāḥ | amandiṣuḥ ||8.50.2||
yat | īm | sutāsaḥ | indavaḥ / abhi | priyam | amandiṣuḥ || āpaḥ | na | dhāyi | savanam | me | ā | vaso iti / dughāḥ-iva | upa | dāśuṣe ||8.50.3||
anehasam | vaḥ | havamānam | ūtaye / madhvaḥ | kṣaranti | dhītayaḥ || ā | tvā | vaso iti | havamānāsaḥ | indavaḥ / upa | stotreṣu | dadhire ||8.50.4||
ā | naḥ | some | su-adhvare / iyānaḥ | atyaḥ | na | tośate || yam | te | svadā-van | svadanti | gūrtayaḥ / paure | chandayase | havam ||8.50.5||
pra | vīram | ugram | vivicim | dhana-spr̥tam / vi-bhūtim | rādhasaḥ | mahaḥ || udrī-iva | vajrin | avataḥ | vasu-tvanā / sadā | pīpetha | dāśuṣe ||8.50.6||
yat | ha | nūnam | parā-vati / yat | vā | pr̥thivyām | divi || yujānaḥ | indra | hari-bhiḥ | mahe-mate / r̥ṣvaḥ | r̥ṣvebhiḥ | ā | gahi ||8.50.7||
rathirāsaḥ | harayaḥ | ye | te | asridhaḥ / ojaḥ | vātasya | piprati || yebhiḥ | ni | dasyum | manuṣaḥ | ni-ghoṣayaḥ / yebhiḥ | sva1riti svaḥ | pari-īyase ||8.50.8||
etāvataḥ | te | vaso iti / vidyāma | śūra | navyasaḥ || yathā | pra | āvaḥ | etaśam | kr̥tvye | dhane / yathā | vaśam | daśa-vraje ||8.50.9||
yathā | kaṇve | magha-van | medhe | adhvare / dīrgha-nīthe | damūnasi || yathā | go-śarye | asisāsaḥ | adri-vaḥ / mayi | gotram | hari-śriyam ||8.50.10||

yathā | manau | sām-varaṇau / somam | indra | apibaḥ | sutam || nīpa-atithau | magha-van | medhya-atithau / puṣṭi-gau | śruṣṭi-gau | sacā ||8.51.1||
pārṣadvāṇaḥ | praskaṇvam | sam | asādayat / śayānam | jivrim | uddhitam || sahasrāṇi | asisāsat | gavām | r̥ṣiḥ / tvā-ūtaḥ | dasyave | vr̥kaḥ ||8.51.2||
yaḥ | ukthebhiḥ | na | vindhate / cikit | yaḥ | r̥ṣi-codanaḥ || indram | tam | accha | vada | navyasyā | matī / ariṣyantam | na | bhojase ||8.51.3||
yasmai | arkam | sapta-śīrṣāṇam | ānr̥cuḥ / tri-dhātum | ut-tame | pade || saḥ | tu | imā | viśvā | bhuvanāni | cikradat / āt | it | janiṣṭa | pauṁsyam ||8.51.4||
yaḥ | naḥ | dātā | vasūnām / indram | tam | hūmahe | vayam || vidma | hi | asya | su-matim | navīyasīm / gamema | go-mati | vraje ||8.51.5||
yasmai | tvam | vaso iti | dānāya | śikṣasi / saḥ | rāyaḥ | poṣam | aśnute || tam | tvā | vayam | magha-van | indra | girvaṇaḥ / suta-vantaḥ | havāmahe ||8.51.6||
kadā | cana | starīḥ | asi / na | indra | saścasi | dāśuṣe || upa-upa | it | nu | magha-van | bhūyaḥ | it | nu | te / dānam | devasya | pr̥cyate ||8.51.7||
pra | yaḥ | nanakṣe | abhi | ojasā | krivim / vadhaiḥ | śuṣṇam | ni-ghoṣayan || yadā | it | astambhīt | prathayan | amūm | divam / āt | it | janiṣṭa | pārthivaḥ ||8.51.8||
yasya | ayam | viśvaḥ | āryaḥ / dāsaḥ | śevadhi-pāḥ | ariḥ || tiraḥ | cit | arye | ruśame | pavīravi / tubhya | it | saḥ | ajyate | rayiḥ ||8.51.9||
turaṇyavaḥ | madhu-mantam | ghr̥ta-ścutam / viprāsaḥ | arkam | ānr̥cuḥ || asme iti | rayiḥ | paprathe | vr̥ṣṇyam | śavaḥ / asme iti | suvānāsaḥ | indavaḥ ||8.51.10||

yathā | manau | vivasvati / somam | śakra | apibaḥ | sutam || yathā | trite | chandaḥ | indra | jujoṣasi / āyau | mādayase | sacā ||8.52.1||
pr̥ṣadhre | medhye | mātariśvani / indra | suvāne | amandathāḥ || yathā | somam | daśa-śipre | daśa-oṇye / syūma-raśmau | r̥jūnasi ||8.52.2||
yaḥ | ukthā | kevalā | dadhe / yaḥ | somam | dhr̥ṣitā | apibat || yasmai | viṣṇuḥ | trīṇi | padā | vi-cakrame / upa | mitrasya | dharma-bhiḥ ||8.52.3||
yasya | tvam | indra | stomeṣu | cākanaḥ / vāje | vājin | śatakrato iti śata-krato || tam | tvā | vayam | sudughām-iva | go-duhaḥ / juhūmasi | śravasyavaḥ ||8.52.4||
yaḥ | naḥ | dātā | saḥ | naḥ | pitā / mahān | ugraḥ | īśāna-kr̥t || ayāman | ugraḥ | magha-vā | puru-vasuḥ / goḥ | aśvasya | pra | dātu | naḥ ||8.52.5||
yasmai | tvam | vaso iti | dānāya | maṁhase / saḥ | rāyaḥ | poṣam | invati || vasu-yavaḥ | vasu-patim | śata-kratum / stomaiḥ | indram | havāmahe ||8.52.6||
kadā | cana | pra | yucchasi / ubhe iti | ni | pāsi | janmanī iti || turīya | āditya | havanam | te | indriyam / ā | tasthau | amr̥tam | divi ||8.52.7||
yasmai | tvam | magha-van | indra | girvaṇaḥ / śikṣo iti | śikṣasi | dāśuṣe || asmākam | giraḥ | uta | sustutim | vaso iti / kaṇva-vat | śr̥ṇudhi | havam ||8.52.8||
astāvi | manma | pūrvyam / brahma | indrāya | vocata || pūrvīḥ | r̥tasya | br̥hatīḥ | anūṣata / stotuḥ | medhāḥ | asr̥kṣata ||8.52.9||
sam | indraḥ | rāyaḥ | br̥hatīḥ | adhūnuta / sam | kṣoṇī iti | sam | ūm̐ iti | sūryam || sam | śukrāsaḥ | śucayaḥ | sam | go-āśiraḥ / somāḥ | indram | amandiṣuḥ ||8.52.10||

upa-mam | tvā | maghonām / jyeṣṭham | ca | vr̥ṣabhāṇām || purbhit-tamam | magha-van | indra | go-vidam / īśānam | rāyaḥ | īmahe ||8.53.1||
yaḥ | āyum | kutsam | atithi-gvam | ardayaḥ / vavr̥dhānaḥ | dive-dive || tam | tvā | vayam | hari-aśvam | śata-kratum / vāja-yantaḥ | havāmahe ||8.53.2||
ā | naḥ | viśveṣām | rasam / madhvaḥ | siñcantu | adrayaḥ || ye | parā-vati | sunvire | janeṣu | ā / ye | arvā-vati | indavaḥ ||8.53.3||
viśvā | dveṣāṁsi | jahi | ca | ava | ca | ā | kr̥dhi / viśve | sanvantu | ā | vasu || śīṣṭeṣu | cit | te | madirāsaḥ | aṁśavaḥ / yatra | somasya | tr̥mpasi ||8.53.4||
indra | nedīyaḥ | ā | it | ihi / mita-medhābhiḥ | ūti-bhiḥ || ā | śam-tama | śam-tamābhiḥ | abhiṣṭi-bhiḥ / ā | su-āpe | svāpi-bhiḥ ||8.53.5||
āji-turam | sat-patim | viśva-carṣaṇim / kr̥dhi | pra-jāsu | ā-bhagam || pra | su | tira | śacībhiḥ | ye | te | ukthinaḥ / kratum | punate | ānuṣak ||8.53.6||
yaḥ | te | sādhiṣṭhaḥ | avase / te | syāma | bhareṣu | te || vayam | hotrābhiḥ | uta | devahūti-bhiḥ / sasa-vāṁsaḥ | manāmahe ||8.53.7||
aham | hi | te | hari-vaḥ | brahma | vāja-yuḥ / ājim | yāmi | sadā | ūti-bhiḥ || tvām | it | eva | tam | ame | sam | aśva-yuḥ / gavyuḥ | agre | mathīnām ||8.53.8||

etat | te | indra | vīryam / gīḥ-bhiḥ | gr̥ṇanti | kāravaḥ || te | stobhantaḥ | ūrjam | āvan | ghr̥ta-ścutam / paurāsaḥ | nakṣan | dhīti-bhiḥ ||8.54.1||
nakṣante | indram | avase | su-kr̥tyayā / yeṣām | suteṣu | mandase || yathā | sam-varte | amadaḥ | yathā | kr̥śe / eva | asme iti | indra | matsva ||8.54.2||
ā | naḥ | viśve | sa-joṣasaḥ / devāsaḥ | gantana | upa | naḥ || vasavaḥ | rudrāḥ | avase | naḥ | ā | gaman / śr̥ṇvantu | marutaḥ | havam ||8.54.3||
pūṣā | viṣṇuḥ | havanam | me | sarasvatī / avantu | sapta | sindhavaḥ || āpaḥ | vātaḥ | parvatāsaḥ | vanaspatiḥ / śr̥ṇotu | pr̥thivī | havam ||8.54.4||
yat | indra | rādhaḥ | asti | te / māghonam | maghavat-tama || tena | naḥ | bodhi | sadha-mādyaḥ | vr̥dhe / bhagaḥ | dānāya | vr̥tra-han ||8.54.5||
āji-pate | nr̥-pate | tvam | it | hi | naḥ / vāje | ā | vakṣi | sukrato iti su-krato || vītī | hotrābhiḥ | uta | devavīti-bhiḥ / sasa-vāṁsaḥ | vi | śr̥ṇvire ||8.54.6||
santi | hi | arye | ā-śiṣaḥ / indre | āyuḥ | janānām || asmān | nakṣasva | magha-van | upa | avase / dhukṣasva | pipyuṣīm | iṣam ||8.54.7||
vayam | te | indra | stomebhiḥ | vidhema / tvam | asmākam | śatakrato iti śata-krato || mahi | sthūram | śaśayam | rādhaḥ | ahrayam / praskaṇvāya | ni | tośaya ||8.54.8||

bhūri | it | indrasya | vīryam / vi | akhyam | abhi | ā | ayati || rādhaḥ | te | dasyave | vr̥ka ||8.55.1||
śatam | śvetāsaḥ | ukṣaṇaḥ / divi | tāraḥ | na | rocante || mahnā | divam | na | tastabhuḥ ||8.55.2||
śatam | veṇūn | śatam | śunaḥ / śatam | carmāṇi | mlātāni || śatam | me | balbaja-stukāḥ | aruṣīṇām | catuḥ-śatam ||8.55.3||
su-devāḥ | stha | kāṇvāyanāḥ / vayaḥ-vayaḥ | vi-carantaḥ || aśvāsaḥ | na | caṅkramata ||8.55.4||
āt | it | sāptasya | carkiran / na | anūnasya | mahi | śravaḥ || śyāvīḥ | ati-dhvasan | pathaḥ / cakṣuṣā | cana | sam-naśe ||8.55.5||

prati | te | dasyave | vr̥ka / rādhaḥ | adarśi | ahrayam || dyauḥ | na | prathinā | śavaḥ ||8.56.1||
daśa | mahyam | pauta-krataḥ / sahasrā | dasyave | vr̥kaḥ || nityāt | rāyaḥ | amaṁhata ||8.56.2||
śatam | me | gardabhānām / śatam | ūrṇā-vatīnām || śatam | dāsān | ati | srajaḥ ||8.56.3||
tatro iti | api | pra | anīyata / pūta-kratāyai | vi-aktā || aśvānām | it | na | yūthyām ||8.56.4||
aceti | agniḥ | cikituḥ / havya-vāṭ | saḥ | sumat-rathaḥ || agniḥ | śukreṇa | śociṣā / br̥hat | sūraḥ | arocata / divi | sūryaḥ | arocata ||8.56.5||

yuvam | devā | kratunā | pūrvyeṇa / yuktā | rathena | taviṣam | yajatrā || ā | agacchatam | nāsatyā | śacībhiḥ / idam | tr̥tīyam | savanam | pibāthaḥ ||8.57.1||
yuvām | devāḥ | trayaḥ | ekādaśāsaḥ / satyāḥ | satyasya | dadr̥śe | purastāt || asmākam | yajñam | savanam | juṣāṇā / pātam | somam | aśvinā | dīdyagnī iti dīdi-agnī ||8.57.2||
panāyyam | tat | aśvinā | kr̥tam | vām / vr̥ṣabhaḥ | divaḥ | rajasaḥ | pr̥thivyāḥ || sahasram | śaṁsāḥ | uta | ye | go-iṣṭau / sarvān | it | tān | upa | yāta | pibadhyai ||8.57.3||
ayam | vām | bhāgaḥ | ni-hitaḥ | yajatrā / imāḥ | giraḥ | nāsatyā | upa | yātam || pibatam | somam | madhu-mantam | asme iti / pra | dāśvāṁsam | avatam | śacībhiḥ ||8.57.4||

yam | r̥tvijaḥ | bahudhā | kalpayantaḥ / sa-cetasaḥ | yajñam | imam | vahanti || yaḥ | anūcānaḥ | brāhmaṇaḥ | yuktaḥ | āsīt / kā | svit | tatra | yajamānasya | sam-vit ||8.58.1||
ekaḥ | eva | agniḥ | bahudhā | sam-iddhaḥ / ekaḥ | sūryaḥ | viśvam | anu | pra-bhūtaḥ || ekā | eva | uṣāḥ | sarvam | idam | vi | bhāti / ekam | vai | idam | vi | babhūva | sarvam ||8.58.2||
jyotiṣmantam | ketu-mantam | tri-cakram / su-kham | ratham | su-sadam | bhūri-vāram || citra-maghā | yasya | yoge | adhi-jajñe / tam | vām | huve | ati | riktam | pibadhyai ||8.58.3||

imāni | vām | bhāga-dheyāni | sisrate / indrāvaruṇā | pra | mahe | suteṣu | vām || yajñe-yajñe | ha | savanā | bhuraṇyathaḥ / yat | sunvate | yajamānāya | śikṣathaḥ ||8.59.1||
niḥ-sidhvarīḥ | oṣadhīḥ | āpaḥ | āstām / indrāvaruṇā | mahimānam | āśata || yā | sisratuḥ | rajasaḥ | pāre | adhvanaḥ / yayoḥ | śatruḥ | nakiḥ | adevaḥ | ohate ||8.59.2||
satyam | tat | indrāvaruṇā | kr̥śasya | vām / madhvaḥ | ūrmim | duhate | sapta | vāṇīḥ || tābhiḥ | dāśvāṁsam | avatam | śubhaḥ | patī iti / yaḥ | vām | adabdhaḥ | abhi | pāti | citti-bhiḥ ||8.59.3||
ghr̥ta-pruṣaḥ | saumyāḥ | jīra-dānavaḥ / sapta | svasāraḥ | sadane | r̥tasya || yāḥ | ha | vām | indrāvaruṇā | ghr̥ta-ścutaḥ / tābhiḥ | dhattam | yajamānāya | śikṣatam ||8.59.4||
avocāma | mahate | saubhagāya / satyam | tveṣābhyām | mahimānam | indriyam || asmān | su | indrāvaruṇā | ghr̥ta-ścutaḥ / tri-bhiḥ | sāptebhiḥ | avatam | śubhaḥ | patī iti ||8.59.5||
indrāvaruṇā | yat | r̥ṣi-bhyaḥ | manīṣām / vācaḥ | matim | śrutam | adattam | agre || yāni | sthānāni | asr̥janta | dhīrāḥ / yajñam | tanvānāḥ | tapasā | abhi | apaśyam ||8.59.6||
indrāvaruṇā | saumanasam | adr̥ptam / rāyaḥ | poṣam | yajamāneṣu | dhattam || pra-jām | puṣṭim | bhūtim | asmāsu | dhattam / dīrghāyu-tvāya | pra | tiratam | naḥ | āyuḥ ||8.59.7||

agne | ā | yāhi | agni-bhiḥ / hotāram | tvā | vr̥ṇīmahe || ā | tvām | anaktu | pra-yatā | haviṣmatī / yajiṣṭham | barhiḥ | ā-sade ||8.60.1||
accha | hi | tvā | sahasaḥ | sūno iti | aṅgiraḥ / srucaḥ | caranti | adhvare || ūrjaḥ | napātam | ghr̥ta-keśam | īmahe / agnim | yajñeṣu | pūrvyam ||8.60.2||
agne | kaviḥ | vedhāḥ | asi / hotā | pāvaka | yakṣyaḥ || mandraḥ | yajiṣṭhaḥ | adhvareṣu | īḍyaḥ / viprebhiḥ | śukra | manma-bhiḥ ||8.60.3||
adrogham | ā | vaha | uśataḥ | yaviṣṭhya / devān | ajasra | vītaye || abhi | prayāṁsi | su-dhitā | ā | vaso iti | gahi / mandasva | dhīti-bhiḥ | hitaḥ ||8.60.4||
tvam | it | sa-prathāḥ | asi / agne | trātaḥ | r̥taḥ | kaviḥ || tvām | viprāsaḥ | sam-idhāna | dīdi-vaḥ / ā | vivāsanti | vedhasaḥ ||8.60.5||
śoca | śociṣṭha | dīdihi | viśe | mayaḥ / rāsva | stotre | mahān | asi || devānām | śarman | mama | santu | sūrayaḥ / śatru-sahaḥ | su-agnayaḥ ||8.60.6||
yathā | cit | vr̥ddham | atasam / agne | sam-jūrvasi | kṣami || eva | daha | mitra-mahaḥ | yaḥ | asma-dhruk / duḥ-manmā | kaḥ | ca | venati ||8.60.7||
mā | naḥ | martāya | ripave | rakṣasvine / mā | agha-śaṁsāya | rīradhaḥ || asredhat-bhiḥ | taraṇi-bhiḥ | yaviṣṭhya / śivebhiḥ | pāhi | pāyu-bhiḥ ||8.60.8||
pāhi | naḥ | agne | ekayā / pāhi | uta | dvitīyayā || pāhi | gīḥ-bhiḥ | tisr̥-bhiḥ | ūrjām | pate / pāhi | catasr̥-bhiḥ | vaso iti ||8.60.9||
pāhi | viśvasmāt | rakṣasaḥ | arāvṇaḥ / pra | sma | vājeṣu | naḥ | ava || tvām | it | hi | nediṣṭham | deva-tātaye / āpim | nakṣāmahe | vr̥dhe ||8.60.10||
ā | naḥ | agne | vayaḥ-vr̥dham / rayim | pāvaka | śaṁsyam || rāsva | ca | naḥ | upa-māte | puru-spr̥ham / su-nītī | svayaśaḥ-taram ||8.60.11||
yena | vaṁsāma | pr̥tanāsu | śardhataḥ / tarantaḥ | aryaḥ | ā-diśaḥ || saḥ | tvam | naḥ | vardha | prayasā | śacīvaso iti śacī-vaso / jinva | dhiyaḥ | vasu-vidaḥ ||8.60.12||
śiśānaḥ | vr̥ṣabhaḥ | yathā / agniḥ | śr̥ṅge iti | davidhvat || tigmāḥ | asya | hanavaḥ | na | prati-dhr̥ṣe / su-jambhaḥ | sahasaḥ | yahuḥ ||8.60.13||
nahi | te | agne | vr̥ṣabha | prati-dhr̥ṣe / jambhāsaḥ | yat | vi-tiṣṭhase || saḥ | tvam | naḥ | hotariti | su-hutam | haviḥ | kr̥dhi / vaṁsva | naḥ | vāryā | puru ||8.60.14||
śeṣe | vaneṣu | mātroḥ / sam | tvā | martāsaḥ | indhate || atandraḥ | havyā | vahasi | haviḥ-kr̥taḥ / āt | it | deveṣu | rājasi ||8.60.15||
sapta | hotāraḥ | tam | it | īḷate | tvā / agne | su-tyajam | ahrayam || bhinatsi | adrim | tapasā | vi | śociṣā / pra | agne | tiṣṭha | janān | ati ||8.60.16||
agnim-agnim | vaḥ | adhri-gum / huvema | vr̥kta-barhiṣaḥ || agnim | hita-prayasaḥ | śaśvatīṣu / ā | hotāram | carṣaṇīnām ||8.60.17||
ketena | śarman | sacate | su-sāmani / agne | tubhyam | cikitvanā || iṣaṇyayā | naḥ | puru-rūpam | ā | bhara / vājan | nediṣṭham | ūtaye ||8.60.18||
agne | jaritaḥ | viśpatiḥ / tepānaḥ | deva | rakṣasaḥ || aproṣi-vān | gr̥ha-patiḥ | mahān | asi / divaḥ | pāyuḥ | duroṇa-yuḥ ||8.60.19||
mā | naḥ | rakṣaḥ | ā | veśīt | āghr̥ṇivaso ityāghr̥ṇi-vaso / mā | yātuḥ | yātu-māvatām || paraḥ-gavyūti | anirām | apa | kṣudham / agne | sedha | rakṣasvinaḥ ||8.60.20||

ubhayam | śr̥ṇavat | ca | naḥ / indraḥ | arvāk | idam | vacaḥ || satrācyā | magha-vā | soma-pītaye / dhiyā | śaviṣṭhaḥ | ā | gamat ||8.61.1||
tam | hi | sva-rājam | vr̥ṣabham | tam | ojase / dhiṣaṇe iti | niḥ-tatakṣatuḥ || uta | upa-mānām | prathamaḥ | ni | sīdasi / soma-kāmam | hi | te | manaḥ ||8.61.2||
ā | vr̥ṣasva | puruvaso iti puru-vaso / sutasya | indra | andhasaḥ || vidma | hi | tvā | hari-vaḥ | pr̥t-su | sasahim / adhr̥ṣṭam | cit | dadhr̥ṣvaṇim ||8.61.3||
aprāmi-satya | magha-van | tathā | it | asat / indra | kratvā | yathā | vaśaḥ || sanema | vājam | tava | śiprin | avasā / makṣu | cit | yantaḥ | adri-vaḥ ||8.61.4||
śagdhi | ūm̐ iti | su | śacī-pate / indra | viśvābhiḥ | ūti-bhiḥ || bhagam | na | hi | tvā | yaśasam | vasu-vidam / anu | śūra | carāmasi ||8.61.5||
pauraḥ | aśvasya | puru-kr̥t | gavām / asi | utsaḥ | deva | hiraṇyayaḥ || nakiḥ | hi | dānam | pari-mardhiṣat | tve iti / yat-yat | yāmi | tat | ā | bhara ||8.61.6||
tvam | hi | ā | ihi | cerave / vidāḥ | bhagam | vasuttaye || ut | vavr̥ṣasva | magha-van | go-iṣṭaye / ut | indra | aśvam-iṣṭaye ||8.61.7||
tvam | puru | sahasrāṇi | śatāni | ca / yūthā | dānāya | maṁhase || ā | puram-daram | cakr̥ma | vipra-vacasaḥ / indram | gāyantaḥ | avase ||8.61.8||
avipraḥ | vā | yat | avidhat / vipraḥ | vā | indra | te | vacaḥ || saḥ | pra | mamandat | tvā-yā | śatakrato iti śāta-krato / prācāmanyo iti prācā-manyo | aham-sana ||8.61.9||
ugra-bāhuḥ | mrakṣa-kr̥tvā | puram-daraḥ / yadi | me | śr̥ṇavat | havam || vasu-yavaḥ | vasu-patim | śata-kratum / stomaiḥ | indram | havāmahe ||8.61.10||
na | pāpāsaḥ | manāmahe / na | arāyāsaḥ | na | jaḷhavaḥ || yat | it | nu | indram | vr̥ṣaṇam | sacā | sute / sakhāyam | kr̥ṇavāmahai ||8.61.11||
ugram | yuyujma | pr̥tanāsu | sasahim / r̥ṇa-kātim | adābhyam || veda | bhr̥mam | cit | sanitā | rathi-tamaḥ / vājinam | yam | it | ūm̐ iti | naśat ||8.61.12||
yataḥ | indra | bhayāmahe / tataḥ | naḥ | abhayam | kr̥dhi || magha-van | śagdhi | tava | tat | naḥ | ūti-bhiḥ / vi | dviṣaḥ | vi | mr̥dhaḥ | jahi ||8.61.13||
tvam | hi | rādhaḥ-pate | rādhasaḥ | mahaḥ / kṣayasya | asi | vidhataḥ || tam | tvā | vayam | magha-van | indra | girvaṇaḥ / suta-vantaḥ | havāmahe ||8.61.14||
indraḥ | spaṭ | uta | vr̥tra-hā / paraḥ-pāḥ | naḥ | vareṇyaḥ || saḥ | naḥ | rakṣiṣat | caramam | saḥ | madhyamam / saḥ | paścāt | pātu | naḥ | puraḥ ||8.61.15||
tvam | naḥ | paścāt | adharāt | uttarāt | puraḥ / indra | ni | pāhi | viśvataḥ || āre | asmat | kr̥ṇuhi | daivyam | bhayam / āre | hetīḥ | adevīḥ ||8.61.16||
adya-adya | śvaḥ-śvaḥ / indra | trāsva | pare | ca | naḥ || viśvā | ca | naḥ | jaritr̥̄n | sat-pate | ahā / divā | naktam | ca | rakṣiṣaḥ ||8.61.17||
pra-bhaṅgī | śūraḥ | magha-vā | tuvi-maghaḥ / sam-miślaḥ | vīryāya | kam || ubhā | te | bāhū iti | vr̥ṣaṇā | śatakrato iti śata-krato / ni | yā | vajram | mimikṣatuḥ ||8.61.18||

pro iti | asmai | upa-stutim / bharata | yat | jujoṣati || ukthaiḥ | indrasya | māhinam / vayaḥ | vardhanti | sominaḥ / bhadrāḥ | indrasya | rātayaḥ ||8.62.1||
ayujaḥ | asamaḥ | nr̥-bhiḥ / ekaḥ | kr̥ṣṭīḥ | ayāsyaḥ || pūrvīḥ | ati | pra | vavr̥dhe / viśvā | jātāni | ojasā / bhadrāḥ | indrasya | rātayaḥ ||8.62.2||
ahitena | cit | arvatā / jīra-dānuḥ | sisāsati || pra-vācyam | indra | tat | tava / vīryāṇi | kariṣyataḥ / bhadrāḥ | indrasya | rātayaḥ ||8.62.3||
ā | yāhi | kr̥ṇavāma | te / indra | brahmāṇi | vardhanā || yebhiḥ | śaviṣṭha | cākanaḥ / bhadram | iha | śravasyate / bhadrāḥ | indrasya | rātayaḥ ||8.62.4||
dhr̥ṣataḥ | cit | dhr̥ṣat | manaḥ / kr̥ṇoṣi | indra | yat | tvam || tīvraiḥ | somaiḥ | saparyataḥ / namaḥ-bhiḥ | prati-bhūṣataḥ / bhadrāḥ | indrasya | rātayaḥ ||8.62.5||
ava | caṣṭe | r̥cīṣamaḥ / avatān-iva | mānuṣaḥ || juṣṭvī | dakṣasya | sominaḥ / sakhāyam | kr̥ṇute | yujam / bhadrāḥ | indrasya | rātayaḥ ||8.62.6||
viśve | te | indra | vīryam / devāḥ | anu | kratum | daduḥ || bhuvaḥ | viśvasya | go-patiḥ | puru-stuta / bhadrāḥ | indrasya | rātayaḥ ||8.62.7||
gr̥ṇe | tat | indra | te | śavaḥ / upa-mam | deva-tātaye || yat | haṁsi | vr̥tram | ojasā | śacī-pate / bhadrāḥ | indrasya | rātayaḥ ||8.62.8||
samanā-iva | vapuṣyataḥ / kr̥ṇavat | mānuṣā | yugā || vide | tat | indraḥ | cetanam | adha | śrutaḥ / bhadrāḥ | indrasya | rātayaḥ ||8.62.9||
ut | jātam | indra | te | śavaḥ / ut | tvām | ut | tava | kratum || bhūrigo iti bhūri-go | bhūri | vavr̥dhuḥ / magha-van | tava | śarmaṇi / bhadrāḥ | indrasya | rātayaḥ ||8.62.10||
aham | ca | tvam | ca | vr̥tra-han / sam | yujyāva | sani-bhyaḥ | ā || arāti-vā | cit | adri-vaḥ / anu | nau | śūra | maṁsate / bhadrāḥ | indrasya | rātayaḥ ||8.62.11||
satyam | it | vai | ūm̐ iti | tam | vayam / indram | stavāma | na | anr̥tam || mahān | asunvataḥ | vadhaḥ / bhūri | jyotīṁṣi | sunvataḥ / bhadrāḥ | indrasya | rātayaḥ ||8.62.12||

saḥ | pūrvyaḥ | mahānām / venaḥ | kratu-bhiḥ | ānaje || yasya | dvārā | manuḥ | pitā / deveṣu | dhiyaḥ | ānaje ||8.63.1||
divaḥ | mānam | na | ut | sadan / soma-pr̥ṣṭhāsaḥ | adrayaḥ || ukthā | brahma | ca | śaṁsyā ||8.63.2||
saḥ | vidvān | aṅgiraḥ-bhyaḥ / indraḥ | gāḥ | avr̥ṇot | apa || stuṣe | tat | asya | pauṁsyam ||8.63.3||
saḥ | pratna-thā | kavi-vr̥dhaḥ / indraḥ | vākasya | vakṣaṇiḥ || śivaḥ | arkasya | homani / asma-trā | gantu | avase ||8.63.4||
āt | ūm̐ iti | nu | te | anu | kratum / svāhā | varasya | yajyavaḥ || śvātram | arkāḥ | anūṣata / indra | gotrasya | dāvane ||8.63.5||
indre | viśvāni | vīryā / kr̥tāni | kartvāni | ca || yam | arkāḥ | adhvaram | viduḥ ||8.63.6||
yat | pāñca-janyayā | viśā / indre | ghoṣāḥ | asr̥kṣata || astr̥ṇāt | barhaṇā | vipaḥ / aryaḥ | mānasya | saḥ | kṣayaḥ ||8.63.7||
iyam | ūm̐ iti | te | anu-stutiḥ / cakr̥ṣe | tāni | pauṁsyā || pra | āvaḥ | cakrasya | vartanim ||8.63.8||
asya | vr̥ṣṇaḥ | vi-odane / uru | kramiṣṭa | jīvase || yavam | na | paśvaḥ | ā | dade ||8.63.9||
tat | dadhānāḥ | avasyavaḥ / yuṣmābhiḥ | dakṣa-pitaraḥ || syāma | marutvataḥ | vr̥dhe ||8.63.10||
baṭ | r̥tviyāya | dhāmne / r̥kva-bhiḥ | śūra | nonumaḥ || jeṣāma | indra | tvayā | yujā ||8.63.11||
asme iti | rudrāḥ | mehanā | parvatāsaḥ / vr̥tra-hatye | bhara-hūtau | sa-joṣāḥ || yaḥ | śaṁsate | stuvate | dhāyi | pajraḥ / indra-jyeṣṭhāḥ | asmān | avantu | devāḥ ||8.63.12||

ut | tvā | mandantu | stomāḥ / kr̥ṇuṣva | rādhaḥ | adri-vaḥ || ava | brahma-dviṣaḥ | jahi ||8.64.1||
padā | paṇīn | arādhasaḥ / ni | bādhasva | mahān | asi || nahi | tvā | kaḥ | cana | prati ||8.64.2||
tvam | īśiṣe | sutānām / indra | tvam | asutānām || tvam | rājā | janānām ||8.64.3||
ā | ihi | pra | ihi | kṣayaḥ | divi / ā-ghoṣan | carṣaṇīṇām || ā | ubhe iti | pr̥ṇāsi | rodasī iti ||8.64.4||
tyam | cit | parvatam | girim / śata-vantam | sahasriṇam || vi | stotr̥-bhyaḥ | rurojitha ||8.64.5||
vayam | ūm̐ iti | tvā | divā | sute / vayam | naktam | havāmahe || asmākam | kāmam | ā | pr̥ṇa ||8.64.6||
kva | syaḥ | vr̥ṣabhaḥ | yuvā / tuvi-grīvaḥ | anānataḥ || brahmā | kaḥ | tam | saparyati ||8.64.7||
kasya | svit | savanam | vr̥ṣā / jujuṣvān | ava | gacchati || indram | kaḥ | ūm̐ iti | svit | ā | cake ||8.64.8||
kam | te | dānāḥ | asakṣata / vr̥tra-han | kam | su-vīryā || ukthe | kaḥ | ūm̐ iti | svit | antamaḥ ||8.64.9||
ayam | te | mānuṣe | jane / somaḥ | pūruṣu | sūyate || tasya | ā | ihi | pra | drava | piba ||8.64.10||
ayam | te | śaryaṇā-vati / su-somāyām | adhi | priyaḥ || ārjīkīye | madin-tamaḥ ||8.64.11||
tam | adya | rādhase | mahe / cārum | madāya | ghr̥ṣvaye || ā | ihi | īm | indra | drava | piba ||8.64.12||

yat | indra | prāk | apāk | udak / nyak | vā | hūyase | nr̥-bhiḥ || ā | yāhi | tūyam | āśu-bhiḥ ||8.65.1||
yat | vā | pra-sravaṇe | divaḥ / mādayāse | svaḥ-nare || yat | vā | samudre | andhasaḥ ||8.65.2||
ā | tvā | gīḥ-bhiḥ | mahām | urum / huve | gām-iva | bhojase || indra | somasya | pītaye ||8.65.3||
ā | te | indra | mahimānam / harayaḥ | deva | te | mahaḥ || rathe | vahantu | bibhrataḥ ||8.65.4||
indra | gr̥ṇīṣe | ūm̐ iti | stuṣe / mahān | ugraḥ | īśāna-kr̥t || ā | ihi | naḥ | sutam | piba ||8.65.5||
suta-vantaḥ | tvā | vayam / prayasvantaḥ | havāmahe || idam | naḥ | barhiḥ | ā-sade ||8.65.6||
yat | cit | hi | śaśvatām | asi / indra | sādhāraṇaḥ | tvam || tam | tvā | vayam | havāmahe ||8.65.7||
idam | te | somyam | madhu / adhukṣan | adri-bhiḥ | naraḥ || juṣāṇaḥ | indra | tat | piba ||8.65.8||
viśvān | aryaḥ | vipaḥ-citaḥ / ati | khyaḥ | tūyam | ā | gahi || asme iti | dhehi | śravaḥ | br̥hat ||8.65.9||
dātā | me | pr̥ṣatīnām / rājā | hiraṇya-vīnām || mā | devāḥ | magha-vā | riṣat ||8.65.10||
sahasre | pr̥ṣatīnām / adhi | candram | br̥hat | pr̥thu || śukram | hiraṇyam | ā | dade ||8.65.11||
napātaḥ | duḥ-gahasya | me / sahasreṇa | su-rādhasaḥ || śravaḥ | deveṣu | akrata ||8.65.12||

taraḥ-bhiḥ | vaḥ | vidat-vasum / indram | sa-bādhaḥ | ūtaye || br̥hat | gāyantaḥ | suta-some | adhvare / huve | bharam | na | kāriṇam ||8.66.1||
na | yam | dudhrāḥ | varante | na | sthirāḥ | muraḥ / made | su-śipram | andhasaḥ || yaḥ | ā-dr̥tya | śaśamānāya | sunvate / dātā | jaritre | ukthyam ||8.66.2||
yaḥ | śakraḥ | mr̥kṣaḥ | aśvyaḥ / yaḥ | vā | kījaḥ | hiraṇyayaḥ || saḥ | ūrvasya | rejayati | apa-vr̥tim / indraḥ | gavyasya | vr̥tra-hā ||8.66.3||
ni-khātam | cit | yaḥ | puru-saṁbhr̥tam | vasu / ut | it | vapati | dāśuṣe || vajrī | su-śipraḥ | hari-aśvaḥ | it | karat / indraḥ | kratvā | yathā | vaśat ||8.66.4||
yat | vavantha | puru-stuta / purā | cit | śūra | nr̥ṇām || vayam | tat | te | indra | sam | bharāmasi / yajñam | uktham | turam | vacaḥ ||8.66.5||
sacā | someṣu | puru-hūta | vajri-vaḥ / madāya | dyukṣa | soma-pāḥ || tvam | it | hi | brahma-kr̥te | kāmyam | vasu / deṣṭhaḥ | sunvate | bhuvaḥ ||8.66.6||
vayam | enam | idā | hyaḥ / apīpema | iha | vajriṇam || tasmai | ūm̐ iti | adya | samanā | sutam | bhara / ā | nūnam | bhūṣata | śrute ||8.66.7||
vr̥kaḥ | cit | asya | vāraṇaḥ | urā-mathiḥ / ā | vayuneṣu | bhūṣati || saḥ | imam | naḥ | stomam | jujuṣāṇaḥ | ā | gahi / indra | pra | citrayā | dhiyā ||8.66.8||
kat | ūm̐ iti | nu | asya | akr̥tam / indrasya | asti | pauṁsyam || keno iti | nu | kam | śromatena | na | śuśruve / januṣaḥ | pari | vr̥tra-hā ||8.66.9||
kat | ūm̐ iti | mahīḥ | adhr̥ṣṭāḥ | asya | taviṣīḥ / kat | ūm̐ iti | vr̥tra-ghnaḥ | astr̥tam || indraḥ | viśvān | beka-nāṭān | ahaḥ-dr̥ṣaḥ / uta | kratvā | paṇīn | abhi ||8.66.10||
vayam | gha | te | apūrvyā / indra | brahmāṇi | vr̥tra-han || puru-tamāsaḥ | puru-hūta | vajri-vaḥ / bhr̥tim | na | pra | bharāmasi ||8.66.11||
pūrvīḥ | cit | hi | tve iti | tuvi-kūrmin | ā-śasaḥ / havante | indra | ūtayaḥ || tiraḥ | cit | aryaḥ | savanā | ā | vaso iti | gahi / śaviṣṭha | śrudhi | me | havam ||8.66.12||
vayam | gha | te | tve iti | it | ūm̐ iti / indra | viprāḥ | api | smasi || nahi | tvat | anyaḥ | puru-hūta | kaḥ | cana / magha-van | asti | marḍitā ||8.66.13||
tvam | naḥ | asyāḥ | amateḥ | uta | kṣudhaḥ / abhi-śasteḥ | ava | spr̥dhi || tvam | naḥ | ūtī | tava | citrayā | dhiyā / śikṣa | śaciṣṭha | gātu-vit ||8.66.14||
somaḥ | it | vaḥ | sutaḥ | astu / kalayaḥ | mā | bibhītana || apa | it | eṣaḥ | dhvasmā | ayati / svayam | gha | eṣaḥ | apa | ayati ||8.66.15||

tyān | nu | kṣatriyān | avaḥ / ādityān | yāciṣāmahe || su-mr̥ḷīkān | abhiṣṭaye ||8.67.1||
mitraḥ | naḥ | ati | aṁhatim / varuṇaḥ | parṣat | aryamā || ādityāsaḥ | yathā | viduḥ ||8.67.2||
teṣām | hi | citram | ukthyam / varūtham | asti | dāśuṣe || ādityānām | aram-kr̥te ||8.67.3||
mahi | vaḥ | mahatām | avaḥ / varuṇa | mitra | aryaman || avāṁsi | ā | vr̥ṇīmahe ||8.67.4||
jīvān | naḥ | abhi | dhetana / ādityāsaḥ | purā | hathāt || kat | ha | stha | havana-śrutaḥ ||8.67.5||
yat | vaḥ | śrāntāya | sunvate / varūtham | asti | yat | chardiḥ || tena | naḥ | adhi | vocata ||8.67.6||
asti | devāḥ | aṁhoḥ | uru / asti | ratnam | anāgasaḥ || ādityāḥ | adbhuta-enasaḥ ||8.67.7||
mā | naḥ | setuḥ | siset | ayam / mahe | vr̥ṇaktu | naḥ | pari || indraḥ | it | hi | śrutaḥ | vaśī ||8.67.8||
mā | naḥ | mr̥cā | ripūṇām / vr̥jinānām | aviṣyavaḥ || devāḥ | abhi | pra | mr̥kṣata ||8.67.9||
uta | tvām | adite | mahi / aham | devi | upa | bruve || su-mr̥ḷīkām | abhiṣṭaye ||8.67.10||
parṣi | dīne | gabhīre | ā / ugra-putre | jighāṁsataḥ || mākiḥ | tokasya | naḥ | riṣat ||8.67.11||
anehaḥ | naḥ | uru-vraje / urūci | vi | pra-sartave || kr̥dhi | tokāya | jīvase ||8.67.12||
ye | mūrdhānaḥ | kṣitīnām / adabdhāsaḥ | sva-yaśasaḥ || vratā | rakṣante | adruhaḥ ||8.67.13||
te | naḥ | āsnaḥ | vr̥kāṇām / ādityāsaḥ | mumocata || stenam | baddham-iva | adite ||8.67.14||
apo iti | su | naḥ | iyam | śaruḥ / ādityāḥ | apa | duḥ-matiḥ || asmat | etu | ajaghnuṣī ||8.67.15||
śaśvat | hi | vaḥ | su-dānavaḥ / ādityāḥ | ūti-bhiḥ | vayam || purā | nūnam | bubhujmahe ||8.67.16||
śaśvantam | hi | pra-cetasaḥ / prati-yantam | cit | enasaḥ || devāḥ | kr̥ṇutha | jīvase ||8.67.17||
tat | su | naḥ | navyam | sanyase / ādityāḥ | yat | mumocati || bandhāt | baddham-iva | adite ||8.67.18||
na | asmākam | asti | tat | taraḥ / ādityāsaḥ | ati-skade || yūyam | asmabhyam | mr̥ḷata ||8.67.19||
mā | naḥ | hetiḥ | vivasvataḥ / ādityāḥ | kr̥trimā | śaruḥ || purā | nu | jarasaḥ | vadhīt ||8.67.20||
vi | su | dveṣaḥ | vi | aṁhatim / ādityāsaḥ | vi | sam-hitam || viṣvak | vi | vr̥hata | rapaḥ ||8.67.21||

ā | tvā | ratham | yathā | ūtaye / sumnāya | vartayāmasi || tuvi-kūrmim | r̥ti-saham / indra | śaviṣṭha | sat-pate ||8.68.1||
tuvi-śuṣma | tuvikrato iti tuvi-krato / śacī-vaḥ | viśvayā | mate || ā | paprātha | mahi-tvanā ||8.68.2||
yasya | te | mahinā | mahaḥ / pari | jmāyantam | īyatuḥ || hastā | vajram | hiraṇyayam ||8.68.3||
viśvānarasya | vaḥ | patim / anānatasya | śavasaḥ || evaiḥ | ca | carṣaṇīnām / ūtī | huve | rathānām ||8.68.4||
abhiṣṭaye | sadā-vr̥dham / svaḥ-mīḷheṣu | yam | naraḥ || nānā | havante | ūtaye ||8.68.5||
paraḥ-mātram | r̥cīṣamam / indram | ugram | su-rādhasam || īśānam | cit | vasūnām ||8.68.6||
tam-tam | it | rādhase | mahe / indram | codāmi | pītaye || yaḥ | pūrvyām | anu-stutim / īśe | kr̥ṣṭīnām | nr̥tuḥ ||8.68.7||
na | yasya | te | śavasāna / sakhyam | ānaṁśa | martyaḥ || nakiḥ | śavāṁsi | te | naśat ||8.68.8||
tvā-ūtāsaḥ | tvā | yujā / ap-su | sūrye | mahat | dhanam || jayema | pr̥t-su | vajri-vaḥ ||8.68.9||
tam | tvā | yajñebhiḥ | īmahe / tam | gīḥ-bhiḥ | girvaṇaḥ-tama || indra | yathā | cit | āvitha / vājeṣu | puru-māyyam ||8.68.10||
yasya | te | svādu | sakhyam / svādvī | pra-nītiḥ | adri-vaḥ || yajñaḥ | vitantasāyyaḥ ||8.68.11||
uru | naḥ | tanve | tane / uru | kṣayāya | naḥ | kr̥dhi || uru | naḥ | yandhi | jīvase ||8.68.12||
urum | nr̥-bhyaḥ | urum | gave / urum | rathāya | panthām || deva-vītim | manāmahe ||8.68.13||
upa | mā | ṣaṭ | dvā-dvā / naraḥ | somasya | harṣyā || tiṣṭhanti | svādu-rātayaḥ ||8.68.14||
r̥jrau | indrote | ā | dade / harī iti | r̥kṣasya | sūnavi || āśva-medhasya | rohitā ||8.68.15||
su-rathān | ātithi-gve / su-abhīśūn | ārkṣe || āśva-medhe | su-peśasaḥ ||8.68.16||
ṣaṭ | aśvān | ātithi-gve | indrote | vadhū-mataḥ || sacā | pūta-kratau | sanam ||8.68.17||
ā | eṣu | cetat | vr̥ṣaṇ-vatī / antaḥ | r̥jreṣu | aruṣī || su-abhīśuḥ | kaśā-vatī ||8.68.18||
na | yuṣme iti | vāja-bandhavaḥ / ninitsuḥ | cana | martyaḥ || avadyam | adhi | dīdharat ||8.68.19||

pra-pra | vaḥ | tri-stubham | iṣam / mandat-vīrāya | indave || dhiyā | vaḥ | medha-sātaye / puram-dhyā | ā | vivāsati ||8.69.1||
nadam | vaḥ | odatīnām / nadam | yoyuvatīnām || patim | vaḥ | aghnyānām / dhenūnām | iṣudhyasi ||8.69.2||
tāḥ | asya | sūda-dohasaḥ / somam | śrīṇanti | pr̥śnayaḥ || janman | devānām | viśaḥ / triṣu | ā | rocane | divaḥ ||8.69.3||
abhi | pra | go-patim | girā / indram | arca | yathā | vide || sūnum | satyasya | sat-patim ||8.69.4||
ā | harayaḥ | sasr̥jrire / aruṣīḥ | adhi | barhiṣi || yatra | abhi | sam-navāmahe ||8.69.5||
indrāya | gāvaḥ | ā-śiram / duduhre | vajriṇe | madhu || yat | sīm | upa-hvare | vidat ||8.69.6||
ut | yat | bradhnasya | viṣṭapam / gr̥ham | indraḥ | ca | ganvahi || madhvaḥ | pītvā | sacevahi / triḥ | sapta | sakhyuḥ | pade ||8.69.7||
arcata | pra | arcata / priya-medhāsaḥ | arcata || arcantu | putrakāḥ | uta / puram | na | dhr̥ṣṇu | arcata ||8.69.8||
ava | svarāti | gargaraḥ / godhā | pari | sanisvanat || piṅgā | pari | caniskadat / indrāya | brahma | ut-yatam ||8.69.9||
ā | yat | patanti | enyaḥ / su-dughāḥ | anapa-sphuraḥ || apa-sphuram | gr̥bhāyata / somam | indrāya | pātave ||8.69.10||
apāt | indraḥ | apāt | agniḥ / viśve | devāḥ | amatsata || varuṇaḥ | it | iha | kṣayat / tam | āpaḥ | abhi | anūṣata / vatsam | saṁśiśvarīḥ-iva ||8.69.11||
su-devaḥ | asi | varuṇa / yasya | te | sapta | sindhavaḥ || anu-kṣaranti | kākudam / sūrmyam | suṣirām-iva ||8.69.12||
yaḥ | vyatīn | aphāṇayat / su-yuktān | upa | dāśuṣe || takvaḥ | netā | tat | it | vapuḥ / upa-mā | yaḥ | amucyata ||8.69.13||
ati | it | ūm̐ iti | śakraḥ | ohate / indraḥ | viśvāḥ | ati | dviṣaḥ || bhinat | kanīnaḥ | odanam / pacyamānam | paraḥ | girā ||8.69.14||
arbhakaḥ | na | kumārakaḥ / adhi | tiṣṭhat | navam | ratham || saḥ | pakṣat | mahiṣam | mr̥gam / pitre | mātre | vibhu-kratum ||8.69.15||
ā | tu | su-śipra | dam-pate / ratham | tiṣṭha | hiraṇyayam || adha | dyukṣam | sacevahi / sahasra-pādam | aruṣam / svasti-gām | anehasam ||8.69.16||
tam | gha | īm | itthā | namasvinaḥ / upa | sva-rājam | āsate || artham | cit | asya | su-dhitam | yat | etave / ā-vartayanti | dāvane ||8.69.17||
anu | pratnasya | okasaḥ / priya-medhāsaḥ | eṣām || pūrvām | anu | pra-yatim | vr̥kta-barhiṣaḥ / hita-prayasaḥ | āśata ||8.69.18||

yaḥ | rājā | carṣaṇīnām / yātā | rathebhiḥ | adhri-guḥ || viśvāsām | tarutā | pr̥tanānām / jyeṣṭhaḥ | yaḥ | vr̥tra-hā | gr̥ṇe ||8.70.1||
indram | tam | śumbha | puru-hanman | avase / yasya | dvitā | vi-dhartari || hastāya | vajraḥ | prati | dhāyi | darśataḥ / mahaḥ | dive | na | sūryaḥ ||8.70.2||
nakiḥ | tam | karmaṇā | naśat / yaḥ | cakāra | sadā-vr̥dham || indram | na | yajñaiḥ | viśva-gūrtam | r̥bhvasam / adhr̥ṣṭam | dhr̥ṣṇu-ojasam ||8.70.3||
aṣāḷham | ugram | pr̥tanāsu | sasahim / yasmin | mahīḥ | uru-jrayaḥ || sam | dhenavaḥ | jāyamāne | anonavuḥ / dyāvaḥ | kṣāmaḥ | anonavuḥ ||8.70.4||
yat | dyāvaḥ | indra | te | śatam / śatam | bhūmīḥ | uta | syuriti syuḥ || na | tvā | vajrin | sahasram | sūryāḥ | anu / na | jātam | aṣṭa | rodasī iti ||8.70.5||
ā | paprātha | mahinā | vr̥ṣṇyā | vr̥ṣan / viśvā | śaviṣṭha | śavasā || asmān | ava | magha-van | go-mati | vraje / vajrin | citrābhiḥ | ūti-bhiḥ ||8.70.6||
na | sīm | adevaḥ | āpat / iṣam | dīrghāyo iti dīrgha-āyo | martyaḥ || eta-gvā | cit | yaḥ | etaśā | yuyojate / harī iti | indraḥ | yuyojate ||8.70.7||
tam | vaḥ | mahaḥ | mahāyyam / indram | dānāya | sakṣaṇim || yaḥ | gādheṣu | yaḥ | ā-araṇeṣu | havyaḥ / vājeṣu | asti | havyaḥ ||8.70.8||
ut | ūm̐ iti | su | naḥ | vaso iti | mahe / mr̥śasva | śūra | rādhase || ut | ūm̐ iti | su | mahyai | magha-van | maghattaye / ut | indra | śravase | mahe ||8.70.9||
tvam | naḥ | indra | r̥ta-yuḥ / tvā-nidaḥ | ni | tr̥mpasi || madhye | vasiṣva | tuvi-nr̥mṇa | ūrvoḥ / ni | dāsam | śiśnathaḥ | hathaiḥ ||8.70.10||
anya-vratam | amānuṣam / ayajvānam | adeva-yum || ava | svaḥ | sakhā | dudhuvīta | parvataḥ | su-ghnāya | dasyum | parvataḥ /|8.70.11||
tvam | naḥ | indra | āsām / haste | śaviṣṭha | dāvane || dhānānām | na | sam | gr̥bhāya | asma-yuḥ / dviḥ | sam | gr̥bhāya | asma-yuḥ ||8.70.12||
sakhāyaḥ | kratum | icchata / kathā | rādhāma | śarasya || upa-stutim | bhojaḥ | sūriḥ | yaḥ | ahrayaḥ ||8.70.13||
bhūri-bhiḥ | samaha | r̥ṣi-bhiḥ / barhiṣmat-bhiḥ | staviṣyase || yat | ittham | ekam-ekam | it / śara | vatsān | parā-dadaḥ ||8.70.14||
karṇa-gr̥hya | magha-vā | śaura-devyaḥ / vatsam | naḥ | tri-bhyaḥ | ā | anayat || ajām | sūriḥ | na | dhātave ||8.70.15||

tvam | naḥ | agne | mahaḥ-bhiḥ / pāhi | viśvasyāḥ | arāteḥ || uta | dviṣaḥ | martyasya ||8.71.1||
nahi | manyuḥ | pauruṣeyaḥ / īśe | hi | vaḥ | priya-jāta || tvam | it | asi | kṣapā-vān ||8.71.2||
saḥ | naḥ | viśvebhiḥ | devebhiḥ / ūrjaḥ | napāt | bhadra-śoce || rayim | dehi | viśva-vāram ||8.71.3||
na | tam | agne | arātayaḥ / martam | yuvanta | rāyaḥ || yam | trāyase | dāśvāṁsam ||8.71.4||
yam | tvam | vipra | medha-sātau / agne | hinoṣi | dhanāya || saḥ | tava | ūtī | goṣu | gantā ||8.71.5||
tvam | rayim | puru-vīram / agne | dāśuṣe | martāya || pra | naḥ | naya | vasyaḥ | accha ||8.71.6||
uruṣya | naḥ | mā | parā | dāḥ / agha-yate | jāta-vedaḥ || duḥ-ādhye | martāya ||8.71.7||
agne | mākiḥ | te | devasya / rātim | adevaḥ | yuyota || tvam | īśiṣe | vasūnām ||8.71.8||
saḥ | naḥ | vasvaḥ | upa | māsi / ūrjaḥ | napāt | māhinasya || sakhe | vaso iti | jaritr̥-bhyaḥ ||8.71.9||
accha | naḥ | śīra-śociṣam / giraḥ | yantu | darśatam || accha | yajñāsaḥ | namasā | puru-vasum / puru-praśastam | ūtaye ||8.71.10||
agnim | sūnum | sahasaḥ | jāta-vedasam / dānāya | vāryāṇām || dvitā | yaḥ | bhūt | amr̥taḥ | martyeṣu | ā / hotā | mandra-tamaḥ | viśi ||8.71.11||
agnim | vaḥ | deva-yajyayā / agnim | pra-yati | adhvare || agnim | dhīṣu | prathamam | agnim | arvati / agnim | kṣaitrāya | sādhase ||8.71.12||
agniḥ | iṣām | sakhye | dadātu | naḥ / īśe | yaḥ | vāryāṇām || agnim | toke | tanaye | śaśvat | īmahe / vasum | santam | tanū-pām ||8.71.13||
agnim | īḷiṣva | avase / gāthābhiḥ | śīra-śociṣam || agnim | rāye | puru-mīḷha | śrutam | naraḥ / agnim | su-dītaye | chardhiḥ ||8.71.14||
agnim | dveṣaḥ | yotavai | naḥ | gr̥ṇīmasi / agnim | śam | yoḥ | ca | dātave || viśvāsu | vikṣu | avitā-iva | havyaḥ / bhuvat | vastuḥ | r̥ṣūṇām ||8.71.15||

haviḥ | kr̥ṇudhvam | ā | gamat / adhvaryuḥ | vanate | punariti || vidvān | asya | pra-śāsanam ||8.72.1||
ni | tigmam | abhi | aṁśum / sīdat | hotā | manau | adhi || juṣāṇaḥ | asya | sakhyam ||8.72.2||
antaḥ | icchanti | tam | jane / rudram | paraḥ | manīṣayā || gr̥bhṇanti | jihvayā | sasam ||8.72.3||
jāmi | atītape | dhanuḥ / vayaḥ-dhāḥ | aruhat | vanam || dr̥ṣadam | jihvayā | ā | avadhīt ||8.72.4||
caran | vatsaḥ | ruśan | iha / ni-dātāram | na | vindate || veti | stotave | ambyam ||8.72.5||
uto iti | nu | asya | yat | mahat / aśva-vat | yojanam | br̥hat || dāmā | rathasya | dadr̥śe ||8.72.6||
duhanti | sapta | ekām / upa | dvā | pañca | sr̥jataḥ || tīrthe | sindhoḥ | adhi | svare ||8.72.7||
ā | daśa-bhiḥ | vivasvataḥ / indraḥ | kośam | acucyavīt || khedayā | tri-vr̥tā | divaḥ ||8.72.8||
pari | tri-dhātuḥ | adhvaram / jūrṇiḥ | eti | navīyasī || madhvā | hotāraḥ | añjate ||8.72.9||
siñcanti | namasā | avatam / uccā-cakram | pari-jmānam || nīcīna-bāram | akṣitam ||8.72.10||
abhi-āram | it | adrayaḥ / ni-siktam | puṣkare | madhu || avatasya | vi-sarjane ||8.72.11||
gāvaḥ | upa | avata | avatam / mahī iti | yajñasya | rapsudā || ubhā | karṇā | hiraṇyayā ||8.72.12||
ā | sute | siñcata | śriyam / rodasyoḥ | abhi-śriyam || rasā | dadhīta | vr̥ṣabham ||8.72.13||
te | jānata | svam | okyam / sam | vatsāsaḥ | na | mātr̥-bhiḥ || mithaḥ | nasanta | jāmi-bhiḥ ||8.72.14||
upa | srakveṣu | bapsataḥ / kr̥ṇvate | dharuṇam | divi || indre | agnā | namaḥ | sva1riti svaḥ ||8.72.15||
adhukṣat | pipyuṣīm | iṣam / ūrjam | sapta-padīm | ariḥ || sūryasya | sapta | raśmi-bhiḥ ||8.72.16||
somasya | mitrāvaruṇā / ut-itā | sūre | ā | dade || tat | āturasya | bheṣajam ||8.72.17||
uto iti | nu | asya | yat | padam / haryatasya | ni-dhānyam || pari | dyām | jihvayā | atanat ||8.72.18||

ut | īrāthām | r̥ta-yate / yuñjāthām | aśvinā | ratham || anti | sat | bhūtu | vām | avaḥ ||8.73.1||
ni-miṣaḥ | cit | javīyasā / rathena | ā | yātam | aśvinā || anti | sat | bhūtu | vām | avaḥ ||8.73.2||
upa | str̥ṇītam | atraye / himena | gharmam | aśvinā || anti | sat | bhūtu | vām | avaḥ ||8.73.3||
kuha | sthaḥ | kuha | jagmathuḥ / kuha | śyenā-iva | petathuḥ || anti | sat | bhūtu | vām | avaḥ ||8.73.4||
yat | adya | karhi | karhi | cit / śuśrūyātam | imam | havam || anti | sat | bhūtu | vām | avaḥ ||8.73.5||
aśvinā | yāma-hūtamā / nediṣṭham | yāmi | āpyam || anti | sat | bhūtu | vām | avaḥ ||8.73.6||
avantam | atraye | gr̥ham / kr̥ṇutam | yuvam | aśvinā || anti | sat | bhūtu | vām | avaḥ ||8.73.7||
varethe iti | agnim | ā-tapaḥ / vadate | valgu | atraye || anti | sat | bhūtu | vām | avaḥ ||8.73.8||
pra | sapta-vadhriḥ | ā-śasā / dhārām | agneḥ | aśāyata || anti | sat | bhūtu | vām | avaḥ ||8.73.9||
iha | ā | gatam | vr̥ṣaṇvasū iti vr̥ṣaṇ-vasū / śr̥ṇutam | me | imam | havam || anti | sat | bhūtu | vām | avaḥ ||8.73.10||
kim | idam | vām | purāṇa-vat / jaratoḥ-iva | śasyate || anti | sat | bhūtu | vām | avaḥ ||8.73.11||
samānam | vām | sa-jātyam / samānaḥ | bandhuḥ | aśvinā || anti | sat | bhūtu | vām | avaḥ ||8.73.12||
yaḥ | vām | rajāṁsi | aśvinā / rathaḥ | vi-yāti | rodasī iti || anti | sat | bhūtu | vām | avaḥ ||8.73.13||
ā | naḥ | gavyebhiḥ | aśvyaiḥ / sahasraiḥ | upa | gacchatam || anti | sat | bhūtu | vām | avaḥ ||8.73.14||
mā | naḥ | gavyebhiḥ | aśvyaiḥ / sahasrebhiḥ | ati | khyatam || anti | sat | bhūtu | vām | avaḥ ||8.73.15||
aruṇa-psuḥ | uṣāḥ | abhūt / akaḥ | jyotiḥ | r̥ta-varī || anti | sat | bhūtu | vām | avaḥ ||8.73.16||
aśvinā | su | vi-cākaśat / vr̥kṣam | paraśumān-iva || anti | sat | bhūtu | vām | avaḥ ||8.73.17||
puram | na | dhr̥ṣṇo iti | ā | ruja / kr̥ṣṇayā | bādhitaḥ | viśā || anti | sat | bhūtu | vām | avaḥ ||8.73.18||

viśaḥ-viśaḥ | vaḥ | atithim / vāja-yantaḥ | puru-priyam || agnim | vaḥ | duryam | vacaḥ / stuṣe | śūṣasya | manma-bhiḥ ||8.74.1||
yam | janāsaḥ | haviṣmantaḥ / mitram | na | sarpiḥ-āsutim || pra-śaṁsanti | praśasti-bhiḥ ||8.74.2||
panyāṁsam | jāta-vedasam / yaḥ | deva-tāti | ut-yatā || havyāni | airayat | divi ||8.74.3||
ā | aganma | vr̥trahan-tamam / jyeṣṭham | agnim | ānavam || yasya | śrutarvā | br̥han / ārkṣaḥ | anīke | edhate ||8.74.4||
amr̥tam | jāta-vedasam / tiraḥ | tamāṁsi | darśatam || ghr̥ta-āhavanam | īḍyam ||8.74.5||
sa-bādhaḥ | yam | janāḥ | ime / agnim | havyebhiḥ | īḷate || juhvānāsaḥ | yata-srucaḥ ||8.74.6||
iyam | te | navyasī | matiḥ / agne | adhāyi | asmat | ā || mandra | su-jāta | sukrato iti su-krato / amūra | dasma | atithe ||8.74.7||
sā | te | agne | śam-tamā / caniṣṭhā | bhavatu | priyā || tayā | vardhasva | su-stutaḥ ||8.74.8||
sā | dyumnaiḥ | dyumninī | br̥hat / upa-upa | śravasi | śravaḥ || dadhīta | vr̥tra-tūrye ||8.74.9||
aśvam | it | gām | ratha-prām / tveṣam | indram | na | sat-patim || yasya | śravāṁsi | tūrvatha / panyam-panyam | ca | kr̥ṣṭayaḥ ||8.74.10||
yam | tvā | gopavanaḥ | girā / caniṣṭhat | agne | aṅgiraḥ || saḥ | pāvaka | śrudhi | havam ||8.74.11||
yam | tvā | janāsaḥ | īḷate / sa-bādhaḥ | vāja-sātaye || saḥ | bodhi | vr̥tra-tūrye ||8.74.12||
aham | huvānaḥ | ārkṣe / śrutarvaṇi | mada-cyuti || śardhāṁsi-iva | stukā-vinām / mr̥kṣā | śīrṣā | caturṇām ||8.74.13||
mām | catvāraḥ | āśavaḥ / śaviṣṭhasya | dravitnavaḥ || su-rathāsaḥ | abhi | prayaḥ / vakṣan | vayaḥ | na | tugryam ||8.74.14||
satyam | it | tvā | mahe-nadi / paruṣṇi | ava | dediśam || na | īm | āpaḥ | aśva-dātaraḥ / śaviṣṭhāt | asti | martyaḥ ||8.74.15||

yukṣva | hi | deva-hūtamān / aśvān | agne | rathīḥ-iva || ni | hotā | pūrvyaḥ | sadaḥ ||8.75.1||
uta | naḥ | deva | devān / accha | vocaḥ | viduḥ-taraḥ || śrat | viśvā | vāryā | kr̥dhi ||8.75.2||
tvam | ha | yat | yaviṣṭhya / sahasaḥ | sūno iti | ā-huta || r̥ta-vā | yajñiyaḥ | bhuvaḥ ||8.75.3||
ayam | agniḥ | sahasriṇaḥ / vājasya | śatinaḥ | patiḥ || mūrdhā | kaviḥ | rayīṇām ||8.75.4||
tam | nemim | r̥bhavaḥ | yathā / ā | namasva | sahūti-bhiḥ || nedīyaḥ | yajñam | aṅgiraḥ ||8.75.5||
tasmai | nūnam | abhi-dyave / vācā | vi-rūpa | nityayā || vr̥ṣṇe | codasva | su-stutim ||8.75.6||
kam | ūm̐ iti | svit | asya | senayā / agneḥ | apāka-cakṣasaḥ || paṇim | goṣu | starāmahe ||8.75.7||
mā | naḥ | devānām | viśaḥ / prasnātīḥ-iva | usrāḥ || kr̥śam | na | hāsuḥ | aghnyāḥ ||8.75.8||
mā | naḥ | samasya | duḥ-dhyaḥ / pari-dveṣasaḥ | aṁhatiḥ || ūrmiḥ | na | nāvam | ā | vadhīt ||8.75.9||
namaḥ | te | agne | ojase / gr̥ṇanti | deva | kr̥ṣṭayaḥ || amaiḥ | amitram | ardaya ||8.75.10||
kuvit | su | naḥ | go-iṣṭaye / agne | sam-veṣiṣaḥ | rayim || uru-kr̥t | uru | naḥ | kr̥dhi ||8.75.11||
mā | naḥ | asmin | mahā-dhane / parā | vark | bhāra-bhr̥t | yathā || sam-vargam | sam | rayim | jaya ||8.75.12||
anyam | asmat | bhiyai | iyam / agne | sisaktu | ducchunā || vardha | naḥ | ama-vat | śavaḥ ||8.75.13||
yasya | ajuṣat | namasvinaḥ / śamīm | aduḥ-makhasya | vā || tam | gha | it | agniḥ | vr̥dhā | avati ||8.75.14||
parasyāḥ | adhi | sam-vataḥ / avarān | abhi | ā | tara || yatra | aham | asmi | tān | ava ||8.75.15||
vidma | hi | te | purā | vayam / agne | pituḥ | yathā | avasaḥ || adha | te | sumnam | īmahe ||8.75.16||

imam | nu | māyinam | huve / indram | īśānam | ojasā || marutvantam | na | vr̥ñjase ||8.76.1||
ayam | indraḥ | marut-sakhā / vi | vr̥trasya | abhinat | śiraḥ || vajreṇa | śata-parvaṇā ||8.76.2||
vavr̥dhānaḥ | marut-sakhā / indraḥ | vi | vr̥tram | airayat || sr̥jan | samudriyāḥ | apaḥ ||8.76.3||
ayam | ha | yena | vai | idam / svaḥ | marutvatā | jitam || indreṇa | soma-pītaye ||8.76.4||
marutvantam | r̥jīṣiṇam / ojasvantam | vi-rapśinam || indram | gīḥ-bhiḥ | havāmahe ||8.76.5||
indram | pratnena | manmanā / marutvantam | havāmahe || asya | somasya | pītaye ||8.76.6||
marutvān | indra | mīḍhvaḥ / piba | somam | śatakrato iti śata-krato || asmin | yajñe | puru-stuta ||8.76.7||
tubhya | it | indra | marutvate / sutāḥ | somāsaḥ | adri-vaḥ || hr̥dā | hūyante | ukthinaḥ ||8.76.8||
piba | it | indra | marut-sakhā / sutam | somam | diviṣṭiṣu || vajram | śiśānaḥ | ojasā ||8.76.9||
ut-tiṣṭhan | ojasā | saha / pītvī | śipre iti | avepayaḥ || somam | indra | camū iti | sutam ||8.76.10||
anu | tvā | rodasī iti | ubhe iti / krakṣamāṇam | akr̥petām || indra | yat | dasyu-hā | abhavaḥ ||8.76.11||
vācam | aṣṭā-padīm | aham / nava-sraktim | r̥ta-spr̥śam || indrāt | pari | tanvam | mame ||8.76.12||

jajñānaḥ | nu | śata-kratuḥ / vi | pr̥cchat | iti | mātaram || ke | ugrāḥ | ke | ha | śr̥ṇvire ||8.77.1||
āt | īm | śavasī | abravīt / aurṇa-vābham | ahīśuvam || te | putra | santu | niḥ-turaḥ ||8.77.2||
sam | it | tān | vr̥tra-hā | akhidat / khe | arān-iva | khedayā || pra-vr̥ddhaḥ | dasyu-hā | abhavat ||8.77.3||
ekayā | prati-dhā | apibat / sākam | sarāṁsi | triṁśatam || indraḥ | somasya | kāṇukā ||8.77.4||
abhi | gandharvam | atr̥ṇat / abudhneṣu | rajaḥ-su | ā || indraḥ | brahma-bhyaḥ | it | vr̥dhe ||8.77.5||
niḥ | avidhyat | giri-bhyaḥ | ā / dhārayat | pakvam | odanam || indraḥ | bundam | su-ātatam ||8.77.6||
śata-bradhnaḥ | iṣuḥ | tava / sahasra-parṇaḥ | ekaḥ | it || yam | indra | cakr̥ṣe | yujam ||8.77.7||
tena | stotr̥-bhyaḥ | ā | bhara / nr̥-bhyaḥ | nāri-bhyaḥ | attave || sadyaḥ | jātaḥ | r̥bhu-sthira ||8.77.8||
etā | cyautnāni | te | kr̥tā / varṣiṣṭhāni | parīṇasā || hr̥dā | vīḷu | adhārayaḥ ||8.77.9||
viśvā | it | tā | viṣṇuḥ | ā | abharat / uru-kramaḥ | tvā-iṣitaḥ || śatam | mahiṣān | kṣīra-pākam | odanam / varāham | indraḥ | emuṣam ||8.77.10||
tuvi-kṣam | te | su-kr̥tam | su-mayam | dhanuḥ / sādhuḥ | bundaḥ | hiraṇyayaḥ || ubhā | te | bāhū iti | raṇyā | su-saṁskr̥tā / r̥du-pe | cit | r̥du-vr̥dhā ||8.77.11||

puroḷāśam | naḥ | andhasaḥ / indra | sahasram | ā | bhara || śatā | ca | śūra | gonām ||8.78.1||
ā | naḥ | bhara | vi-añjanam / gām | aśvam | abhi-añjanam || sacā | manā | hiraṇyayā ||8.78.2||
uta | naḥ | karṇa-śobhanā / purūṇi | dhr̥ṣṇo iti | ā | bhara || tvam | hi | śr̥ṇviṣe | vaso iti ||8.78.3||
nakīm | vr̥dhīkaḥ | indra | te / na | su-sāḥ | na | su-dāḥ | uta || na | anyaḥ | tvat | śūra | vāghataḥ ||8.78.4||
nakīm | indraḥ | ni-kartave / na | śakraḥ | pari-śaktave || viśvam | śr̥ṇoti | paśyati ||8.78.5||
saḥ | manyum | martyānām / adabdhaḥ | ni | cikīṣate || purā | nidaḥ | cikīṣate ||8.78.6||
kratvaḥ | it | pūrṇam | udaram / turasya | asti | vidhataḥ || vr̥tra-ghnaḥ | soma-pāvnaḥ ||8.78.7||
tve iti | vasūni | sam-gatā / viśvā | ca | soma | saubhagā || su-dātu | apari-hvr̥tā ||8.78.8||
tvām | it | yava-yuḥ | mama / kāmaḥ | gavyuḥ | hiraṇya-yuḥ || tvām | aśva-yuḥ | ā | īṣate ||8.78.9||
tava | it | indra | aham | ā-śasā / haste | dātram | cana | ā | dade || dinasya | vā | magha-van | sam-bhr̥tasya | vā / pūrdhi | yavasya | kāśinā ||8.78.10||

ayam | kr̥tnuḥ | agr̥bhītaḥ / viśva-jit | ut-bhit | it | somaḥ || r̥ṣiḥ | vipraḥ | kāvyena ||8.79.1||
abhi | ūrṇoti | yat | nagnam / bhiṣakti | viśvam | yat | turam || pra | īm | andhaḥ | khyat | niḥ | śroṇaḥ | bhūt ||8.79.2||
tvam | soma | tanūkr̥t-bhyaḥ / dveṣaḥ-bhyaḥ | anya-kr̥tebhyaḥ || uru | yantā | asi | varūtham ||8.79.3||
tvam | cittī | tava | dakṣaiḥ / divaḥ | ā | pr̥thivyāḥ | r̥jīṣin || yāvīḥ | aghasya | cit | dveṣaḥ ||8.79.4||
arthinaḥ | yanti | ca | it | artham / gacchān | it | daduṣaḥ | rātim || vavr̥jyuḥ | tr̥ṣyataḥ | kāmam ||8.79.5||
vidat | yat | pūrvyam | naṣṭam / ut | īm | r̥ta-yum | īrayat || pra | īm | āyuḥ | tārīt | atīrṇam ||8.79.6||
su-śevaḥ | naḥ | mr̥ḷayākuḥ / adr̥pta-kratuḥ | avātaḥ || bhava | naḥ | soma | śam | hr̥de ||8.79.7||
mā | naḥ | soma | sam | vīvijaḥ / mā | vi | bībhiṣathāḥ | rājan || mā | naḥ | hārdi | tviṣā | vadhīḥ ||8.79.8||
ava | yat | sve | sadha-sthe / devānām | duḥ-matīḥ | īkṣe || rājan | apa | dviṣaḥ | sedha / mīḍhvaḥ | apa | sridhaḥ | sedha ||8.79.9||

nahi | anyam | baḷā | akaram / marḍitāram | śatakrato iti śata-krato || tvam | naḥ | indra | mr̥ḷaya ||8.80.1||
yaḥ | naḥ | śaśvat | purā | āvitha / amr̥dhraḥ | vāja-sātaye || saḥ | tvam | naḥ | indra | mr̥ḷaya ||8.80.2||
kim | aṅga | radhra-codanaḥ / sunvānasya | avitā | it | asi || kuvit | su | indra | naḥ | śakaḥ ||8.80.3||
indra | pra | naḥ | ratham | ava / paścāt | cit | santam | adri-vaḥ || purastāt | enam | me | kr̥dhi ||8.80.4||
hanto iti | nu | kim | āsase / prathamam | naḥ | ratham | kr̥dhi || upa-mam | vāja-yu | śravaḥ ||8.80.5||
ava | naḥ | vāja-yum | ratham / su-karam | te | kim | it | pari || asmān | su | jigyuṣaḥ | kr̥dhi ||8.80.6||
indra | dr̥hyasva | pūḥ | asi / bhadrā | te | eti | niḥ-kr̥tam || iyam | dhīḥ | r̥tviya-vatī ||8.80.7||
mā | sīm | avadye | ā | bhāk / urvī | kāṣṭhā | hitam | dhanam || apa-āvr̥ktāḥ | aratnayaḥ ||8.80.8||
turīyam | nāma | yajñiyam / yadā | karaḥ | tat | uśmasi || āt | it | patiḥ | naḥ | ohase ||8.80.9||
avīvr̥dhat | vaḥ | amr̥tāḥ | amandīt / eka-dyūḥ | devāḥ | uta | yāḥ | ca | devīḥ || tasmai | ūm̐ iti | rādhaḥ | kr̥ṇuta | pra-śastam / prātaḥ | makṣu | dhiyā-vasuḥ | jagamyāt ||8.80.10||

ā | tu | naḥ | indra | kṣu-mantam / citram | grābham | sam | gr̥bhāya || mahā-hastī | dakṣiṇena ||8.81.1||
vidma | hi | tvā | tuvi-kūrmim / tuvi-deṣṇam | tuvī-magham || tuvi-mātram | avaḥ-bhiḥ ||8.81.2||
nahi | tvā | śūra | devāḥ / na | martāsaḥ | ditsantam || bhīmam | na | gām | vārayante ||8.81.3||
ā | ita | ūm̐ iti | nu | indram | stavāma / īśānam | vasvaḥ | sva-rājam || na | rādhasā | mardhiṣat | naḥ ||8.81.4||
pra | stoṣat | upa | gāsiṣat / śravat | sāma | gīyamānam || abhi | rādhasā | jugurat ||8.81.5||
ā | naḥ | bhara | dakṣiṇena / abhi | savyena | pra | mr̥śa || indra | mā | naḥ | vasoḥ | niḥ | bhāk ||8.81.6||
upa | kramasva | ā | bhara / dhr̥ṣatā | dhr̥ṣṇo iti | janānām || adāśūḥ-tarasya | vedaḥ ||8.81.7||
indra | yaḥ | ūm̐ iti | nu | te | asti / vājaḥ | viprebhiḥ | sanitvaḥ || asmābhiḥ | su | tam | sanuhi ||8.81.8||
sadyaḥ-juvaḥ | te | vājāḥ / asmabhyam | viśva-candrāḥ || vaśaiḥ | ca | makṣu | jarante ||8.81.9||

ā | pra | drava | parā-vataḥ / arvā-vataḥ | ca | vr̥tra-han || madhvaḥ | prati | pra-bharmaṇi ||8.82.1||
tīvrāḥ | somāsaḥ | ā | gahi / sutāsaḥ | mādayiṣṇavaḥ || piba | dadhr̥k | yathā | ociṣe ||8.82.2||
iṣā | mandasva | āt | ūm̐ iti | te / aram | varāya | manyave || bhuvat | te | indra | śam | hr̥de ||8.82.3||
ā | tu | aśatro iti | ā | gahi / ni | ukthāni | ca | hūyase || upa-me | rocane | divaḥ ||8.82.4||
tubhya | ayam | adri-bhiḥ | sutaḥ / gobhiḥ | śrītaḥ | madāya | kam || pra | somaḥ | indra | hūyate ||8.82.5||
indra | śrudhi | su | me | havam / asme iti | sutasya | go-mataḥ || vi | pītim | tr̥ptim | aśnuhi ||8.82.6||
yaḥ | indra | camaseṣu | ā / somaḥ | camūṣu | te | sutaḥ || piba | it | asya | tvam | īśiṣe ||8.82.7||
yaḥ | ap-su | candramāḥ-iva / somaḥ | camūṣu | dadr̥śe || piba | it | asya | tvam | īśiṣe ||8.82.8||
yam | te | śyenaḥ | padā | ā | abharat / tiraḥ | rajāṁsi | aspr̥tam || piba | it | asya | tvam | īśiṣe ||8.82.9||

devānām | it | avaḥ | mahat / tat | ā | vr̥ṇīmahe | vayam || vr̥ṣṇām | asmabhyam | ūtaye ||8.83.1||
te | naḥ | santu | yujaḥ | sadā / varuṇaḥ | mitraḥ | aryamā || vr̥dhāsaḥ | ca | pra-cetasaḥ ||8.83.2||
ati | naḥ | viṣpitā | puru / naubhiḥ | apaḥ | na | parṣatha || yūyam | r̥tasya | rathyaḥ ||8.83.3||
vāmam | naḥ | astu | aryaman / vāmam | varuṇa | śaṁsyam || vāmam | hi | ā-vr̥ṇīmahe ||8.83.4||
vāmasya | hi | pra-cetasaḥ / īśānāsaḥ | riśādasaḥ || na | īm | ādityāḥ | aghasya | yat ||8.83.5||
vayam | it | vaḥ | su-dānavaḥ / kṣiyantaḥ | yāntaḥ | adhvan | ā || devāḥ | vr̥dhāya | hūmahe ||8.83.6||
adhi | naḥ | indra | eṣām / viṣṇo iti | sa-jātyānām || ita | marutaḥ | aśvinā ||8.83.7||
pra | bhrātr̥-tvam | su-dānavaḥ / adha | dvitā | samānyā || mātuḥ | garbhe | bharāmahe ||8.83.8||
yūyam | hi | stha | su-dānavaḥ / indra-jyeṣṭhāḥ | abhi-dyavaḥ || adha | cit | vaḥ | uta | bruve ||8.83.9||

preṣṭham | vaḥ | atithim / stuṣe | mitram-iva | priyam || agnim | ratham | na | vedyam ||8.84.1||
kavim-iva | pra-cetasam / yam | devāsaḥ | adha | dvitā || ni | martyeṣu | ā-dadhuḥ ||8.84.2||
tvam | yaviṣṭha | dāśuṣaḥ / nr̥̄n | pāhi | śr̥ṇudhi | giraḥ || rakṣa | tokam | uta | tmanā ||8.84.3||
kayā | te | agne | aṅgiraḥ / ūrjaḥ | napāt | upa-stutim || varāya | deva | manyave ||8.84.4||
dāśema | kasya | manasā / yajñasya | sahasaḥ | yaho iti || kat | ūm̐ iti | voce | idam | namaḥ ||8.84.5||
adha | tvam | hi | naḥ | karaḥ / viśvāḥ | asmabhyam | su-kṣitīḥ || vāja-draviṇasaḥ | giraḥ ||8.84.6||
kasya | nūnam | parīṇasaḥ / dhiyaḥ | jinvasi | dam-pate || go-sātā | yasya | te | giraḥ ||8.84.7||
tam | marjayanta | su-kratum / puraḥ-yāvānam | ājiṣu || sveṣu | kṣayeṣu | vājinam ||8.84.8||
kṣeti | kṣemebhiḥ | sādhu-bhiḥ / nakiḥ | yam | ghnanti | hanti | yaḥ || agne | su-vīraḥ | edhate ||8.84.9||

ā | me | havam | nāsatyā / aśvinā | gacchatam | yuvam || madhvaḥ | somasya | pītaye ||8.85.1||
imam | me | stomam | aśvinā | imam | me | śr̥ṇutam | havam || madhvaḥ | somasya | pītaye ||8.85.2||
ayam | vām | kr̥ṣṇaḥ | aśvinā / havate | vājinīvasū iti vājinī-vasū || madhvaḥ | somasya | pītaye ||8.85.3||
śr̥ṇutam | jarituḥ | havam / kr̥ṣṇasya | stuvataḥ | narā || madhvaḥ | somasya | pītaye ||8.85.4||
chardiḥ | yantam | adābhyam / viprāya | stuvate | narā || madhvaḥ | somasya | pītaye ||8.85.5||
gacchatam | dāśuṣaḥ | gr̥ham / itthā | stuvataḥ | aśvinā || madhvaḥ | somasya | pītaye ||8.85.6||
yuñjāthām | rāsabham | rathe / vīḷu-aṅge | vr̥ṣaṇvasū iti vr̥ṣaṇ-vasū || madhvaḥ | somasya | pītaye ||8.85.7||
tri-vandhureṇa | tri-vr̥tā / rathena | ā | yātam | aśvinā || madhvaḥ | somasya | pītaye ||8.85.8||
nu | me | giraḥ | nāsatyā / aśvinā | pra | avatam | yuvam || madhvaḥ | somasya | pītaye ||8.85.9||

ubhā | hi | dasrā | bhiṣajā | mayaḥ-bhuvā / ubhā | dakṣasya | vacasaḥ | babhūvathuḥ || tā | vām | viśvakaḥ | havate | tanū-kr̥the / mā | naḥ | vi | yauṣṭam | sakhyā | mumocatam ||8.86.1||
kathā | nūnam | vām | vi-manāḥ | upa | stavat / yuvam | dhiyam | dadathuḥ | vasyaḥ-iṣṭaye || tā | vām | viśvakaḥ | havate | tanū-kr̥the / mā | naḥ | vi | yauṣṭam | sakhyā | mumocatam ||8.86.2||
yuvam | hi | sma | puru-bhujā | imam | edhatum / viṣṇāpve | dadathuḥ | vasyaḥ-iṣṭaye || tā | vām | viśvakaḥ | havate | tanū-kr̥the / mā | naḥ | vi | yauṣṭam | sakhyā | mumocatam ||8.86.3||
uta | tyam | vīram | dhana-sām | r̥jīṣiṇam / dūre | cit | santam | avase | havāmahe || yasya | svādiṣṭhā | su-matiḥ | pituḥ | yathā / mā | naḥ | vi | yauṣṭam | sakhyā | mumocatam ||8.86.4||
r̥tena | devaḥ | savitā | śam-āyate / r̥tasya | śr̥ṅgam | urviyā | vi | paprathe || r̥tam | sasāha | mahi | cit | pr̥tanyataḥ / mā | naḥ | vi | yauṣṭam | sakhyā | mumocatam ||8.86.5||

dyumnī | vām | stomaḥ | aśvinā / kriviḥ | na | seke | ā | gatam || madhvaḥ | sutasya | saḥ | divi | priyaḥ | narā / pātam | gaurau-iva | iriṇe ||8.87.1||
pibatam | gharmam | madhu-mantam | aśvinā / ā | barhiḥ | sīdatam | narā || tā | mandasānā | manuṣaḥ | duroṇe | ā / ni | pātam | vedasā | vayaḥ ||8.87.2||
ā | vām | viśvābhiḥ | ūti-bhiḥ / priya-medhāḥ | ahūṣata || tā | vartiḥ | yātam | upa | vr̥kta-barhiṣaḥ / juṣṭam | yajñam | diviṣṭiṣu ||8.87.3||
pibatam | somam | madhu-mantam | aśvinā / ā | barhiḥ | sīdatam | su-mat || tā | vavr̥dhānau | upa | su-stutim | divaḥ / gantam | gaurau-iva | iriṇam ||8.87.4||
ā | nūnam | yātam | aśvinā / aśvebhiḥ | pruṣitapsu-bhiḥ || dasrā | hiraṇyavartanī iti hiraṇya-vartanī | śubhaḥ | patī iti | pātam | somam | r̥ta-vr̥dhā ||8.87.5||
vayam | hi | vām | havāmahe | vipanyavaḥ / viprāsaḥ | vāja-sātaye || tā | valgū iti | dasrā | puru-daṁsasā | dhiyā / aśvinā | śruṣṭī | ā | gatam ||8.87.6||

tam | vaḥ | dasmam | r̥ti-saham / vasoḥ | mandānam | andhasaḥ || abhi | vatsam | na | svasareṣu | dhenavaḥ / indram | gīḥ-bhiḥ | navāmahe ||8.88.1||
dyukṣam | su-dānum | taviṣībhiḥ | ā-vr̥tam / girim | na | puru-bhojasam || kṣu-mantam | vājam | śatinam | sahasriṇam / makṣu | go-mantam | īmahe ||8.88.2||
na | tvā | br̥hantaḥ | adrayaḥ / varante | indra | vīḷavaḥ || yat | ditsasi | stuvate | mā-vate | vasu / nakiḥ | tat | ā | mināti | te ||8.88.3||
yoddhā | asi | kratvā | śavasā | uta | daṁsanā / viśvā | jātā | abhi | majmanā || ā | tvā | ayam | arkaḥ | ūtaye | vavartati / yam | gotamāḥ | ajījanan ||8.88.4||
pra | hi | ririkṣe | ojasā / divaḥ | antebhyaḥ | pari || na | tvā | vivyāca | rajaḥ | indra | pārthivam / anu | svadhām | vavakṣitha ||8.88.5||
nakiḥ | pariṣṭiḥ | magha-van | maghasya | te / yat | dāśuṣe | daśasyasi || asmākam | bodhi | ucathasya | coditā / maṁhiṣṭhaḥ | vāja-sātaye ||8.88.6||

br̥hat | indrāya | gāyata / marutaḥ | vr̥traham-tamam || yena | jyotiḥ | ajanayan | r̥ta-vr̥dhaḥ / devam | devāya | jāgr̥vi ||8.89.1||
apa | adhamat | abhi-śastīḥ | aśasti-hā / atha | indraḥ | dyumnī | ā | abhavat || devāḥ | te | indra | sakhyāya | yemire / br̥hadbhāno iti br̥hat-bhāno | marut-gaṇa ||8.89.2||
pra | vaḥ | indrāya | br̥hate / marutaḥ | brahma | arcata || vr̥tram | hanati | vr̥tra-hā | śata-kratuḥ / vajreṇa | śata-parvaṇā ||8.89.3||
abhi | pra | bhara | dhr̥ṣatā | dhr̥ṣat-manaḥ / śravaḥ | cit | te | asat | br̥hat || arṣantu | āpaḥ | javasā | vi | mātaraḥ / hanaḥ | vr̥tram | jaya | sva1riti svaḥ ||8.89.4||
yat | jāyathāḥ | apūrvya / magha-van | vr̥tra-hatyāya || tat | pr̥thivīm | aprathayaḥ / tat | astabhnāḥ | uta | dyām ||8.89.5||
tat | te | yajñaḥ | ajāyata / tat | arkaḥ | uta | haskr̥tiḥ || tat | viśvam | abhi-bhūḥ | asi / yat | jātam | yat | ca | jantvam ||8.89.6||
āmāsu | pakvam | airayaḥ / ā | sūryam | rohayaḥ | divi || gharmam | na | sāman | tapata | suvr̥kti-bhiḥ / juṣṭam | girvaṇase | br̥hat ||8.89.7||

ā | naḥ | viśvāsu | havyaḥ / indraḥ | samat-su | bhūṣatu || upa | brahmāṇi | savanāni | vr̥tra-hā / parama-jyāḥ | r̥cīṣamaḥ ||8.90.1||
tvam | dātā | prathamaḥ | rādhasām / asi | asi | satyaḥ | īśāna-kr̥t || tuvi-dyumnasya | yujyā | ā | vr̥ṇīmahe / putrasya | śavasaḥ | mahaḥ ||8.90.2||
brahma | te | indra | girvaṇaḥ / kriyante | anatidbhutā || imā | juṣasva | hari-aśva | yojanā / indra | yā | te | amanmahi ||8.90.3||
tvam | hi | satyaḥ | magha-van | anānataḥ / vr̥trā | bhūri | ni-r̥ñjase || saḥ | tvam | śaviṣṭha | vajra-hasta | dāśuṣe / arvāñcam | rayim | ā | kr̥dhi ||8.90.4||
tvam | indra | yaśāḥ | asi / r̥jīṣī | śavasaḥ | pate || tvam | vr̥trāṇi | haṁsi | apratīni | ekaḥ | it / anuttā | carṣaṇi-dhr̥tā ||8.90.5||
tam | ūm̐ iti | tvā | nūnam | asura | pra-cetasam / rādhaḥ | bhāgam-iva | īmahe || mahī-iva | kr̥ttiḥ | śaraṇā | te | indra / pra | te | sumnā | naḥ | aśnavan ||8.90.6||

kanyā | vāḥ | ava-yatī / somam | api | srutā | avidat || astam | bharantī | abravīt / indrāya | sunavai | tvā / śakrāya | sunavai | tvā ||8.91.1||
asau | yaḥ | eṣi | vīrakaḥ / gr̥ham-gr̥ham | vi-cākaśat || imam | jambha-sutam | piba / dhānā-vantam | karambhiṇam / apūpa-vantam | ukthinam ||8.91.2||
ā | cana | tvā | cikitsāmaḥ / adhi | cana | tvā | na | imasi || śanaiḥ-iva | śanakaiḥ-iva / indrāya | indo iti | pari | srava ||8.91.3||
kuvit | śakat | kuvit | karat / kuvit | naḥ | vasyasaḥ | karat || kuvit | pati-dviṣaḥ | yatīḥ / indreṇa | sam-gamāmahai ||8.91.4||
imāni | trīṇi | viṣṭapā / tāni | indra | vi | rohaya || śiraḥ | tatasya | urvarām / āt | idam | me | upa | udare ||8.91.5||
asau | ca | yā | naḥ | urvarā / āt | imām | tanvam | mama || atho iti | tatasya | yat | śiraḥ / sarvā | tā | romaśā | kr̥dhi ||8.91.6||
khe | rathasya | khe | anasaḥ / khe | yugasya | śatakrato iti śata-krato || apālām | indra | triḥ | pūtvī / akr̥ṇoḥ | sūrya-tvacam ||8.91.7||

pāntam | ā | vaḥ | andhasaḥ / indram | abhi | pra | gāyata || viśva-saham | śata-kratum / maṁhiṣṭham | carṣaṇīnām ||8.92.1||
puru-hūtam | puru-stutam / gāthānyam | sana-śrutam || indraḥ | iti | bravītana ||8.92.2||
indraḥ | it | naḥ | mahānām / dātā | vājānām | nr̥tuḥ || mahān | abhi-jñu | ā | yamat ||8.92.3||
apāt | ūm̐ iti | śiprī | andhasaḥ / su-dakṣasya | pra-hoṣiṇaḥ || indoḥ | indraḥ | yava-āśiraḥ ||8.92.4||
tam | ūm̐ iti | abhi | pra | arcata / indram | somasya | pītaye || tat | it | hi | asya | vardhanam ||8.92.5||
asya | pītvā | madānām / devaḥ | devasya | ojasā || viśvā | abhi | bhuvanā | bhuvat ||8.92.6||
tyam | ūm̐ iti | vaḥ | satrā-saham / viśvāsu | gīrṣu | ā-yatam || ā | cyavayasi | ūtaye ||8.92.7||
yudhmam | santam | anarvāṇam / soma-pām | anapa-cyutam || naram | avārya-kratum ||8.92.8||
śikṣa | naḥ | indra | rāyaḥ | ā / puru | vidvān | r̥cīṣama || ava | naḥ | pārye | dhane ||8.92.9||
ataḥ | cit | indra | naḥ | upa / ā | yāhi | śata-vājayā || iṣā | sahasra-vājayā ||8.92.10||
ayāma | dhī-vataḥ | dhiyaḥ / arvat-bhiḥ | śakra | go-dare || jayema | pr̥t-su | vajri-vaḥ ||8.92.11||
vayam | ūm̐ iti | tvā | śatakrato iti śata-krato / gāvaḥ | na | yavaseṣu | ā || uktheṣu | raṇayāmasi ||8.92.12||
viśvā | hi | martya-tvanā / anu-kāmā | śatakrato iti śata-krato || aganma | vajrin | ā-śasaḥ ||8.92.13||
tve iti | su | putra | śavasaḥ / avr̥tran | kāma-kātayaḥ || na | tvām | indra | ati | ricyate ||8.92.14||
saḥ | naḥ | vr̥ṣan | saniṣṭhayā / sam | ghorayā | dravitnvā || dhiyā | aviḍḍhi | puram-dhyā ||8.92.15||
yaḥ | te | nūnam | śatakrato iti śata-krato / indra | dyumni-tamaḥ | madaḥ || tena | nūnam | made | maderiti madeḥ ||8.92.16||
yaḥ | te | citraśravaḥ-tamaḥ / yaḥ | indra | vr̥trahan-tamaḥ || yaḥ | ojaḥ-dātamaḥ | madaḥ ||8.92.17||
vidma | hi | yaḥ | te | adri-vaḥ / tvā-dattaḥ | satya | soma-pāḥ || viśvāsu | dasma | kr̥ṣṭiṣu ||8.92.18||
indrāya | madvane | sutam / pari | stobhantu | naḥ | giraḥ || arkam | arcantu | kāravaḥ ||8.92.19||
yasmin | viśvāḥ | adhi | śriyaḥ / raṇanti | sapta | sam-sadaḥ || indram | sute | havāmahe ||8.92.20||
tri-kadrukeṣu | cetanam / devāsaḥ | yajñam | atnata || tam | it | vardhantu | naḥ | giraḥ ||8.92.21||
ā | tvā | viśantu | indavaḥ / samudram-iva | sindhavaḥ || na | tvām | indra | ati | ricyate ||8.92.22||
vivyaktha | mahinā | vr̥ṣan / bhakṣam | somasya | jāgr̥ve || yaḥ | indra | jaṭhareṣu | te ||8.92.23||
aram | te | indra | kukṣaye / somaḥ | bhavatu | vr̥tra-han || aram | dhāma-bhyaḥ | indavaḥ ||8.92.24||
aram | aśvāya | gāyati / śruta-kakṣaḥ | aram | gave || aram | indrasya | dhāmne ||8.92.25||
aram | hi | sma | suteṣu | naḥ / someṣu | indra | bhūṣasi || aram | te | śakra | dāvane ||8.92.26||
parākāttāt | cit | adri-vaḥ / tvām | nakṣanta | naḥ | giraḥ || aram | gamāma | te | vayam ||8.92.27||
eva | hi | asi | vīra-yuḥ / eva | śūraḥ | uta | sthiraḥ || eva | te | rādhyam | manaḥ ||8.92.28||
eva | rātiḥ | tuvi-magha / viśvebhiḥ | dhāyi | dhātr̥-bhiḥ || adha | cit | indra | me | sacā ||8.92.29||
mo iti | su | brahmā-iva | tandrayuḥ / bhuvaḥ | vājānām | pate || matsva | sutasya | go-mataḥ ||8.92.30||
mā | naḥ | indra | abhi | ā-diśaḥ / sūraḥ | aktuṣu | ā | yaman || tvā | yujā | vanema | tat ||8.92.31||
tvayā | it | indra | yujā | vayam / prati | bruvīmahi | spr̥dhaḥ || tvam | asmākam | tava | smasi ||8.92.32||
tvām | it | hi | tvā-yavaḥ / anu-nonuvataḥ | carān || sakhāyaḥ | indra | kāravaḥ ||8.92.33||

ut | gha | it | abhi | śruta-magham / vr̥ṣabham | narya-apasam || astāram | eṣi | sūrya ||8.93.1||
nava | yaḥ | navatim | puraḥ / bibheda | bāhu-ojasā || ahim | ca | vr̥tra-hā | avadhīt ||8.93.2||
saḥ | naḥ | indraḥ | śivaḥ | sakhā / aśva-vat | go-mat | yava-mat || urudhārā-iva | dohate ||8.93.3||
yat | adya | kat | ca | vr̥tra-han / ut-agāḥ | abhi | sūrya || sarvam | tat | indra | te | vaśe ||8.93.4||
yat | vā | pra-vr̥ddha | sat-pate / na | marai | iti | manyase || uto iti | tat | satyam | it | tava ||8.93.5||
ye | somāsaḥ | parā-vati / ye | arvā-vati | sunvire || sarvān | tān | indra | gacchasi ||8.93.6||
tam | indram | vājayāmasi / mahe | vr̥trāya | hantave || saḥ | vr̥ṣā | vr̥ṣabhaḥ | bhuvat ||8.93.7||
indraḥ | saḥ | dāmane | kr̥taḥ / ojiṣṭhaḥ | saḥ | made | hitaḥ || dyumnī | ślokī | saḥ | somyaḥ ||8.93.8||
girā | vajraḥ | na | sam-bhr̥taḥ / sa-balaḥ | anapa-cyutaḥ || vavakṣe | r̥ṣvaḥ | astr̥taḥ ||8.93.9||
duḥ-ge | cit | naḥ | su-gam | kr̥dhi / gr̥ṇānaḥ | indra | girvaṇaḥ || tvam | ca | magha-van | vaśaḥ ||8.93.10||
yasya | te | nu | cit | ā-diśam / na | minanti | sva-rājyam || na | devaḥ | na | adhri-guḥ | janaḥ ||8.93.11||
adha | te | aprati-skutam / devī iti | śuṣmam | saparyataḥ || ubhe iti | su-śipra | rodasī iti ||8.93.12||
tvam | etat | adhārayaḥ / kr̥ṣṇāsu | rohiṇīṣu | ca || paruṣṇīṣu | ruśat | payaḥ ||8.93.13||
vi | yat | aheḥ | adha | tviṣaḥ / viśve | devāsaḥ | akramuḥ || vidat | mr̥gasya | tān | amaḥ ||8.93.14||
āt | ūm̐ iti | me | ni-varaḥ | bhuvat / vr̥tra-hā | adiṣṭa | pauṁsyam || ajāta-śatruḥ | astr̥taḥ ||8.93.15||
śrutam | vaḥ | vr̥trahan-tamam / pra | śardham | carṣaṇīnām || ā | śuṣe | rādhase | mahe ||8.93.16||
ayā | dhiyā | ca | gavya-yā / puru-nāman | puru-stuta || yat | some-some | ā | abhavaḥ ||8.93.17||
bodhit-manāḥ | it | astu | naḥ / vr̥tra-hā | bhūri-āsutiḥ || śr̥ṇotu | śukraḥ | ā-śiṣam ||8.93.18||
kayā | tvam | naḥ | ūtyā / abhi | pra | mandase | vr̥ṣan || kayā | stotr̥-bhyaḥ | ā | bhara ||8.93.19||
kasya | vr̥ṣā | sute | sacā / niyutvān | vr̥ṣabhaḥ | raṇat || vr̥tra-hā | soma-pītaye ||8.93.20||
abhi | su | naḥ | tvam | rayim / mandasānaḥ | sahasriṇam || pra-yantā | bodhi | dāśuṣe ||8.93.21||
patnī-vantaḥ | sutāḥ | ime / uśantaḥ | yanti | vītaye || apām | jagmiḥ | ni-cumpuṇaḥ ||8.93.22||
iṣṭāḥ | hotrāḥ | asr̥kṣata / indram | vr̥dhāsaḥ | adhvare || accha | ava-bhr̥tham | ojasā ||8.93.23||
iha | tyā | sadha-mādyā / harī iti | hiraṇya-keśyā || voḷhām | abhi | prayaḥ | hitam ||8.93.24||
tubhyam | somāḥ | sutāḥ | ime / stīrṇam | barhiḥ | vibhāvaso iti vibhā-vaso || stotr̥-bhyaḥ | indram | ā | vaha ||8.93.25||
ā | te | dakṣam | vi | rocanā / dadhat | ratnā | vi | dāśuṣe || stotr̥-bhyaḥ | indram | arcata ||8.93.26||
ā | te | dadhāmi | indriyam / ukthā | viśvā | śatakrato iti śata-krato || stotr̥-bhyaḥ | indra | mr̥ḷaya ||8.93.27||
bhadram-bhadram | naḥ | ā | bhara / iṣam | ūrjam | śatakrato iti śata-krato || yat | indra | mr̥ḷayāsi | naḥ ||8.93.28||
saḥ | naḥ | viśvāni | ā | bhara / suvitāni | śatakrato iti śata-krato || yat | indra | mr̥ḷayāsi | naḥ ||8.93.29||
tvām | it | vr̥trahan-tama / suta-vantaḥ | havāmahe || yat | indra | mr̥ḷayāsi | naḥ ||8.93.30||
upa | naḥ | hari-bhiḥ | sutam / yāhi | madānām | pate || upa | naḥ | hari-bhiḥ | sutam ||8.93.31||
dvitā | yaḥ | vr̥trahan-tamaḥ / vide | indraḥ | śata-kratuḥ || upa | naḥ | hari-bhiḥ | sutam ||8.93.32||
tvam | hi | vr̥tra-han | eṣām / pātā | somānām | asi || upa | naḥ | hari-bhiḥ | sutam ||8.93.33||
indraḥ | iṣe | dadātu | naḥ / r̥bhukṣaṇam | r̥bhum | rayim || vājī | dadātu | vājinam ||8.93.34||

gauḥ | dhayati | marutām / śravasyuḥ | mātā | maghonām || yuktā | vahniḥ | rathānām ||8.94.1||
yasyāḥ | devāḥ | upa-sthe / vratā | viśve | dhārayante || sūryāmāsā | dr̥śe | kam ||8.94.2||
tat | su | naḥ | viśve | aryaḥ | ā / sadā | gr̥ṇanti | kāravaḥ || marutaḥ | soma-pītaye ||8.94.3||
asti | somaḥ | ayam | sutaḥ / pibanti | asya | marutaḥ || uta | sva-rājaḥ | aśvinā ||8.94.4||
pibanti | mitraḥ | aryamā / tanā | pūtasya | varuṇaḥ || tri-sadhasthasya | jā-vataḥ ||8.94.5||
uto iti | nu | asya | joṣam | ā / indraḥ | sutasya | go-mataḥ || prātaḥ | hotā-iva | matsati ||8.94.6||
kat | atviṣanta | sūrayaḥ / tiraḥ | āpaḥ-iva | sridhaḥ || arṣanti | pūta-dakṣasaḥ ||8.94.7||
kat | vaḥ | adya | mahānām / devānām | avaḥ | vr̥ṇe || tmanā | ca | dasma-varcasām ||8.94.8||
ā | ye | viśvā | pārthivāni / paprathan | rocanā | divaḥ || marutaḥ | soma-pītaye ||8.94.9||
tyān | nu | pūta-dakṣasaḥ / divaḥ | vaḥ | marutaḥ | huve || asya | somasya | pītaye ||8.94.10||
tyān | nu | ye | vi | rodasī iti / tastabhuḥ | marutaḥ | huve || asya | somasya | pītaye ||8.94.11||
tyam | nu | mārutam | gaṇam / giri-sthām | vr̥ṣaṇam | huve || asya | somasya | pītaye ||8.94.12||

ā | tvā | giraḥ | rathīḥ-iva / asthuḥ | suteṣu | girvaṇaḥ || abhi | tvā | sam | anūṣata / indra | vatsam | na | mātaraḥ ||8.95.1||
ā | tvā | śukrāḥ | acucyavuḥ / sutāsaḥ | indra | girvaṇaḥ || piba | tu | asya | andhasaḥ / indra | viśvāsu | te | hitam ||8.95.2||
piba | somam | madāya | kam / indra | śyena-ābhr̥tam | sutam || tvam | hi | śaśvatīnām / patiḥ | rājā | viśām | asi ||8.95.3||
śrudhi | havam | tiraścyāḥ / indra | yaḥ | tvā | saparyati || su-vīryasya | go-mataḥ / rāyaḥ | pūrdhi | mahān | asi ||8.95.4||
indra | yaḥ | te | navīyasīm / giram | mandrām | ajījanat || cikitvit-manasam | dhiyam / pratnām | r̥tasya | pipyuṣīm ||8.95.5||
tam | ūm̐ iti | stavāma | yam | giraḥ / indram | ukthāni | vavr̥dhuḥ || purūṇi | asya | pauṁsyā / sisāsantaḥ | vanāmahe ||8.95.6||
eto iti | nu | indram | stavāma / śuddham | śuddhena | sāmnā || śuddhaiḥ | ukthaiḥ | vavr̥dhvāṁsam / śuddhaḥ | āśīḥ-vān | mamattu ||8.95.7||
indra | śuddhaḥ | naḥ | ā | gahi / śuddhaḥ | śuddhābhiḥ | ūti-bhiḥ || śuddhaḥ | rayim | ni | dhāraya / śuddhaḥ | mamaddhi | somyaḥ ||8.95.8||
indra | śuddhaḥ | hi | naḥ | rayim / śuddhaḥ | ratnāni | dāśuṣe || śuddhaḥ | vr̥trāṇi | jighnase / śuddhaḥ | vājam | sisāsasi ||8.95.9||

asmai | uṣasaḥ | ā | atiranta | yāmam / indrāya | naktam | ūrmyāḥ | su-vācaḥ || asmai | āpaḥ | mātaraḥ | sapta | tasthuḥ / nr̥-bhyaḥ | tarāya | sindhavaḥ | su-pārāḥ ||8.96.1||
ati-viddhā | vithureṇa | cit | asrā / triḥ | sapta | sānu | sam-hitā | girīṇām || na | tat | devaḥ | na | martyaḥ | tuturyāt / yāni | pra-vr̥ddhaḥ | vr̥ṣabhaḥ | cakāra ||8.96.2||
indrasya | vajraḥ | āyasaḥ | ni-miślaḥ / indrasya | bāhvoḥ | bhūyiṣṭham | ojaḥ || śīrṣan | indrasya | kratavaḥ | nireke / āsan | ā | īṣanta | śrutyai | upāke ||8.96.3||
manye | tvā | yajñiyam | yajñiyānām / manye | tvā | cyavanam | acyutānām || manye | tvā | satvanām | indra | ketum / manye | tvā | vr̥ṣabham | carṣaṇīnām ||8.96.4||
ā | yat | vajram | bāhvoḥ | indra | dhatse / mada-cyutam | ahaye | hantavai | ūm̐ iti || pra | parvatāḥ | anavanta | pra | gāvaḥ / pra | brahmāṇaḥ | abhi-nakṣantaḥ | indram ||8.96.5||
tam | ūm̐ iti | stavāma | yaḥ | imā | jajāna / viśvā | jātāni | avarāṇi | asmāt || indreṇa | mitram | didhiṣema | gīḥ-bhiḥ / upo iti | namaḥ-bhiḥ | vr̥ṣabham | viśema ||8.96.6||
vr̥trasya | tvā | śvasathāt | īṣamāṇāḥ / viśve | devāḥ | ajahuḥ | ye | sakhāyaḥ || marut-bhiḥ | indra | sakhyam | te | astu / atha | imāḥ | viśvāḥ | pr̥tanāḥ | jayāsi ||8.96.7||
triḥ | ṣaṣṭiḥ | tvā | marutaḥ | vavr̥dhānāḥ / usrāḥ-iva | rāśayaḥ | yajñiyāsaḥ || upa | tvā | ā | imaḥ | kr̥dhi | naḥ | bhāga-dheyam / śuṣmam | te | enā | haviṣā | vidhema ||8.96.8||
tigmam | āyudham | marutām | anīkam / kaḥ | te | indra | prati | vajram | dadharṣa || anāyudhāsaḥ | asurāḥ | adevāḥ / cakreṇa | tān | apa | vapa | r̥jīṣin ||8.96.9||
mahe | ugrāya | tavase | su-vr̥ktim / pra | īraya | śiva-tamāya | paśvaḥ || girvāhase | giraḥ | indrāya | pūrvīḥ / dhehi | tanve | kuvit | aṅga | vedat ||8.96.10||
uktha-vāhase | vi-bhve | manīṣām / druṇā | na | pāram | īraya | nadīnām || ni | spr̥śa | dhiyā | tanvi | śrutasya / juṣṭa-tarasya | kuvit | aṅga | vedat ||8.96.11||
tat | viviḍḍhi | yat | te | indraḥ | jujoṣat / stuhi | su-stutim | namasā | ā | vivāsa || upa | bhūṣa | jaritaḥ | mā | ruvaṇyaḥ / śravaya | vācam | kuvit | aṅga | vedat ||8.96.12||
ava | drapsaḥ | aṁśu-matīm | atiṣṭhat / iyānaḥ | kr̥ṣṇaḥ | daśa-bhiḥ | sahasraiḥ || āvat | tam | indraḥ | śacyā | dhamantam / apa | snehitīḥ | nr̥-manāḥ | adhatta ||8.96.13||
drapsam | apaśyam | viṣuṇe | carantam / upa-hvare | nadyaḥ | aṁśu-matyāḥ || nabhaḥ | na | kr̥ṣṇam | avatasthi-vāṁsam / iṣyāmi | vaḥ | vr̥ṣaṇaḥ | yudhyata | ājau ||8.96.14||
adha | drapsaḥ | aṁśu-matyāḥ | upa-sthe / adhārayat | tanvam | titviṣāṇaḥ || viśaḥ | adevīḥ | abhi | ā-carantīḥ / br̥haspatinā | yujā | indraḥ | sasahe ||8.96.15||
tvam | ha | tyat | sapta-bhyaḥ | jāyamānaḥ / aśatru-bhyaḥ | abhavaḥ | śatruḥ | indra || gūḷhe iti | dyāvāpr̥thivī iti | anu | avindaḥ / vibhumat-bhyaḥ | bhuvanebhyaḥ | raṇam | dhāḥ ||8.96.16||
tvam | ha | tyat | aprati-mānam | ojaḥ / vajreṇa | vajrin | dhr̥ṣitaḥ | jaghantha || tvam | śuṣṇasya | ava | atiraḥ | vadhatraiḥ / tvam | gāḥ | indra | śacyā | it | avindaḥ ||8.96.17||
tvam | ha | tyat | vr̥ṣabha | carṣaṇīnām / ghanaḥ | vr̥trāṇām | taviṣaḥ | babhūtha || tvam | sindhūn | asr̥jaḥ | tastabhānān / tvam | apaḥ | ajayaḥ | dāsa-patnīḥ ||8.96.18||
saḥ | su-kratuḥ | raṇitā | yaḥ | suteṣu / anutta-manyuḥ | yaḥ | ahā-iva | revān || yaḥ | ekaḥ | it | nari | apāṁsi | kartā / saḥ | vr̥tra-hā | prati | it | anyam | āhuḥ ||8.96.19||
saḥ | vr̥tra-hā | indraḥ | carṣaṇi-dhr̥t / tam | su-stutyā | havyam | huvema || saḥ | pra-avitā | magha-vā | naḥ | adhi-vaktā / saḥ | vājasya | śravasyasya | dātā ||8.96.20||
saḥ | vr̥tra-hā | indraḥ | r̥bhukṣāḥ / sadyaḥ | jajñānaḥ | havyaḥ | babhūva || kr̥ṇvan | apāṁsi | naryā | purūṇi / somaḥ | na | pītaḥ | havyaḥ | sakhi-bhyaḥ ||8.96.21||

yāḥ | indra | bhujaḥ | ā | abharaḥ / svaḥ-vān | asurebhyaḥ || stotāram | it | magha-van | asya | vardhaya / ye | ca | tve iti | vr̥kta-barhiṣaḥ ||8.97.1||
yam | indra | dadhiṣe | tvam / aśvam | gām | bhāgam | avyayam || yajamāne | sunvati | dakṣiṇā-vati / tasmin | tam | dhehi | mā | paṇau ||8.97.2||
yaḥ | indra | sasti | avrataḥ / anu-svāpam | adeva-yuḥ || svaiḥ | saḥ | evaiḥ | mumurat | poṣyam | rayim / sanutaḥ | dhehi | tam | tataḥ ||8.97.3||
yat | śakra | asi | parā-vati / yat | arvā-vati | vr̥tra-han || ataḥ | tvā | gīḥ-bhiḥ | dyu-gat | indra | keśi-bhiḥ / suta-vān | ā | vivāsati ||8.97.4||
yat | vā | asi | rocane | divaḥ / samudrasya | adhi | viṣṭapi || yat | pārthive | sadane | vr̥trahan-tama / yat | antarikṣe | ā | gahi ||8.97.5||
saḥ | naḥ | someṣu | soma-pāḥ / suteṣu | śavasaḥ | pate || mādayasva | rādhasā | sūnr̥tā-vatā / indra | rāyā | parīṇasā ||8.97.6||
mā | naḥ | indra | parā | vr̥ṇak / bhava | naḥ | sadha-mādyaḥ || tvam | naḥ | ūtī | tvam | it | naḥ | āpyam / mā | naḥ | indra | parā | vr̥ṇak ||8.97.7||
asme iti | indra | sacā | sute / ni | sada | pītaye | madhu || kr̥dhi | jaritre | magha-van | avaḥ | mahat / asme iti | indra | sacā | sute ||8.97.8||
na | tvā | devāsaḥ | āśata / na | martyāsaḥ | adri-vaḥ || viśvā | jātāni | śavasā | abhi-bhūḥ | asi / na | tvā | devāsaḥ | āśata ||8.97.9||
viśvāḥ | pr̥tanāḥ | abhi-bhūtaram | naram | sa-jūḥ / tatakṣuḥ | indram | jajanuḥ | ca | rājase || kratvā | variṣṭham | vare | ā-murim | uta / ugram | ojiṣṭham | tavasam | tarasvinam ||8.97.10||
sam | īm | rebhāsaḥ | asvaran / indram | somasya | pītaye || svaḥ-patim | yat | īm | vr̥dhe / dhr̥ta-vrataḥ | hi | ojasā | sam | ūti-bhiḥ ||8.97.11||
nemim | namanti | cakṣasā / meṣam | viprāḥ | abhi-svarā || su-dītayaḥ | vaḥ | adruhaḥ / api | karṇe | tarasvinaḥ | sam | r̥kva-bhiḥ ||8.97.12||
tam | indram | johavīmi | magha-vānam | ugram / satrā | dadhānam | aprati-skutam | śavāṁsi || maṁhiṣṭhaḥ | gīḥ-bhiḥ | ā | ca | yajñiyaḥ / vavartat | rāye | naḥ | viśvā | su-pathā | kr̥ṇotu | vajrī ||8.97.13||
tvam | puraḥ | indra | cikit | enāḥ | vi | ojasā / śaviṣṭha | śakra | nāśayadhyai || tvat | viśvāni | bhuvanāni | vajrin / dyāvā | rejete iti | pr̥thivī iti | ca | bhīṣā ||8.97.14||
tat | mā | r̥tam | indra | śūra | citra | pātu / apaḥ | na | vajrin | duḥ-itā | ati | parṣi | bhūri || kadā | naḥ | indra | rāyaḥ | ā | daśasyeḥ / viśva-psnyasya | spr̥hayāyyasya | rājan ||8.97.15||

indrāya | sāma | gāyata / viprāya | br̥hate | br̥hat || dharma-kr̥te | vipaḥ-cite | panasyave ||8.98.1||
tvam | indra | abhi-bhūḥ | asi / tvam | sūryam | arocayaḥ || viśva-karmā | viśva-devaḥ | mahān | asi ||8.98.2||
vi-bhrājan | jyotiṣā | svaḥ / agacchaḥ | rocanam | divaḥ || devāḥ | te | indra | sakhyāya | yemire ||8.98.3||
ā | indra | naḥ | gadhi | priyaḥ / satrā-jit | agohyaḥ || giriḥ | na | viśvataḥ | pr̥thuḥ | patiḥ | divaḥ ||8.98.4||
abhi | hi | satya | soma-pāḥ / ubhe iti | babhūtha | rodasī iti || indra | asi | sunvataḥ | vr̥dhaḥ | patiḥ | divaḥ ||8.98.5||
tvam | hi | śaśvatīnām / indra | dartā | purām | asi || hantā | dasyoḥ | manoḥ | vr̥dhaḥ | patiḥ | divaḥ ||8.98.6||
adha | hi | indra | girvaṇaḥ / upa | tvā | kāmān | mahaḥ | sasr̥jmahe || udā-iva | yantaḥ | uda-bhiḥ ||8.98.7||
vāḥ | na | tvā | yavyābhiḥ / vardhanti | śūra | brahmāṇi || vavr̥dhvāṁsam | cit | adri-vaḥ | dive-dive ||8.98.8||
yuñjanti | harī iti | iṣirasya | gāthayā / urau | rathe | uru-yuge || indra-vāhā | vacaḥ-yujā ||8.98.9||
tvam | naḥ | indra | ā | bhara | ojaḥ / nr̥mṇam | śatakrato iti śata-krato | vi-carṣaṇe || ā | vīram | pr̥tanā-saham ||8.98.10||
tvam | hi | naḥ | pitā | vaso iti / tvam | mātā | śatakrato iti śata-krato | babhūvitha || adha | te | sumnam | īmahe ||8.98.11||
tvām | śuṣmin | puru-hūta | vāja-yantam / upa | bruve | śatakrato iti śata-krato || saḥ | naḥ | rāsva | su-vīryam ||8.98.12||

tvām | idā | hyaḥ | naraḥ / apīpyan | vajrin | bhūrṇayaḥ || saḥ | indra | stoma-vāhasām | iha | śrudhi / upa | svasaram | ā | gahi ||8.99.1||
matsva | su-śipra | hari-vaḥ | tat | īmahe / tve iti | ā | bhūṣanti | vedhasaḥ || tava | śravāṁsi | upa-māni | ukthyā / suteṣu | indra | girvaṇaḥ ||8.99.2||
śrāyantaḥ-iva | sūryam / viśvā | it | indrasya | bhakṣata || vasūni | jāte | janamāne | ojasā / prati | bhāgam | na | dīdhima ||8.99.3||
anarśa-rātim | vasu-dām | upa | stuhi / bhadrāḥ | indrasya | rātayaḥ || saḥ | asya | kāmam | vidhataḥ | na | roṣati / manaḥ | dānāya | codayan ||8.99.4||
tvam | indra | pra-tūrtiṣu / abhi | viśvāḥ | asi | spr̥dhaḥ || aśasti-hā | janitā | viśva-tūḥ | asi / tvam | tūrya | taruṣyataḥ ||8.99.5||
anu | te | śuṣmam | turayantam | īyatuḥ / kṣoṇī iti | śiśum | na | mātarā || viśvāḥ | te | spr̥dhaḥ | śnathayanta | manyave / vr̥tram | yat | indra | tūrvasi ||8.99.6||
itaḥ | ūtī | vaḥ | ajaram / pra-hetāram | apra-hitam || āśum | jetāram | hetāram | rathi-tamam / atūrtam | tugrya-vr̥dham ||8.99.7||
iṣkartāram | aniḥ-kr̥tam | sahaḥ-kr̥tam / śatam-ūtim | śata-kratum || samānam | indram | avase | havāmahe / vasavānam | vasu-juvam ||8.99.8||

ayam | te | emi | tanvā | purastāt / viśve | devāḥ | abhi | mā | yanti | paścāt || yadā | mahyam | dīdharaḥ | bhāgam | indra / āt | it | mayā | kr̥ṇavaḥ | vīryāṇi ||8.100.1||
dadhāmi | te | madhunaḥ | bhakṣam | agre / hitaḥ | te | bhāgaḥ | sutaḥ | astu | somaḥ || asaḥ | ca | tvam | dakṣiṇataḥ | sakhā | me / adha | vr̥trāṇi | jaṅghanāva | bhūri ||8.100.2||
pra | su | stomam | bharata | vāja-yantaḥ / indrāya | satyam | yadi | satyam | asti || na | indraḥ | asti | iti | nemaḥ | ūm̐ iti | tvaḥ | āha / kaḥ | īm | dadarśa | kam | abhi | stavāma ||8.100.3||
ayam | asmi | jaritariti | paśya | mā | iha / viśvā | jātāni | abhi | asmi | mahnā || r̥tasya | mā | pra-diśaḥ | vardhayanti / ā-dardiraḥ | bhuvanā | dardarīmi ||8.100.4||
ā | yat | mā | venāḥ | aruhan | r̥tasya / ekam | āsīnam | haryatasya | pr̥ṣṭhe || manaḥ | cit | me | hr̥de | ā | prati | avocat / acikradan | śiśu-mantaḥ | sakhāyaḥ ||8.100.5||
viśvā | it | tā | te | savaneṣu | pra-vācyā / yā | cakartha | magha-van | indra | sunvate || pārāvatam | yat | puru-saṁbhr̥tam | vasu / apa-avr̥ṇoḥ | śarabhāya | r̥ṣi-bandhave ||8.100.6||
pra | nūnam | dhāvata | pr̥thak / na | iha | yaḥ | vaḥ | avāvarīt || ni | sīm | vr̥trasya | marmaṇi / vajram | indraḥ | apīpatat ||8.100.7||
manaḥ-javāḥ | ayamānaḥ / āyasīm | atarat | puram || divam | su-parṇaḥ | gatvāya / somam | vajriṇe | ā | abharat ||8.100.8||
samudre | antariti | śayate / udnā | vajraḥ | abhi-vr̥taḥ || bharanti | asmai | sam-yataḥ / puraḥ-prasravaṇāḥ | balim ||8.100.9||
yat | vāk | vadantī | avi-cetanāni / rāṣṭrī | devānām | ni-sasāda | mandrā || catasraḥ | ūrjam | duduhe | payāṁsi / kva | svit | asyāḥ | paramam | jagāma ||8.100.10||
devīm | vācam | ajanayanta | devāḥ / tām | viśva-rūpāḥ | paśavaḥ | vadanti || sā | naḥ | mandrā | iṣam | ūrjam | duhānā / dhenuḥ | vāk | asmān | upa | su-stutā | ā | etu ||8.100.11||
sakhe | viṣṇo iti | vi-taram | vi | kramasva / dyauḥ | dehi | lokam | vajrāya | vi-skabhe || hanāva | vr̥tram | riṇacāva | sindhūn / indrasya | yantu | pra-save | vi-sr̥ṣṭāḥ ||8.100.12||

r̥dhak | itthā | saḥ | martyaḥ / śaśame | deva-tātaye || yaḥ | nūnam | mitrāvaruṇau | abhiṣṭaye / ā-cakre | havya-dātaye ||8.101.1||
varṣiṣṭha-kṣatrau | uru-cakṣasā | narā / rājānā | dīrghaśrut-tamā || tā | bāhutā | na | daṁsanā | ratharyataḥ / sākam | sūryasya | raśmi-bhiḥ ||8.101.2||
pra | yaḥ | vām | mitrāvaruṇā / ajiraḥ | dūtaḥ | adravat || ayaḥ-śīrṣā | made-raghuḥ ||8.101.3||
na | yaḥ | sam-pr̥cche | na | punaḥ | havītave / na | sam-vādāya | ramate || tasmāt | naḥ | adya | sam-r̥teḥ | uruṣyatam / bāhu-bhyām | naḥ | uruṣyatam ||8.101.4||
pra | mitrāya | pra | aryamṇe / sacathyam | r̥tavaso ityr̥ta-vaso || varūthyam | varuṇe | chandyam | vacaḥ / stotram | rāja-su | gāyata ||8.101.5||
te | hinvire | aruṇam | jenyam | vasu / ekam | putram | tisr̥̄ṇām || te | dhāmāni | amr̥tāḥ | martyānām / adabdhāḥ | abhi | cakṣate ||8.101.6||
ā | me | vacāṁsi | ut-yatā / dyumat-tamāni | kartvā || ubhā | yātam | nāsatyā | sa-joṣasā / prati | havyāni | vītaye ||8.101.7||
rātim | yat | vām | arakṣasam | havāmahe / yuvābhyām | vājinīvasū iti vājinī-vasū || prācīm | hotrām | pra-tirantau | itam | narā / gr̥ṇānā | jamat-agninā ||8.101.8||
ā | naḥ | yajñam | divi-spr̥śam / vāyo iti | yāhi | sumanma-bhiḥ || antariti | pavitre | upari | śrīṇānaḥ / ayam | śukraḥ | ayāmi | te ||8.101.9||
veti | adhvaryuḥ | pathi-bhiḥ | rajiṣṭhaiḥ / prati | havyāni | vītaye || adha | niyutvaḥ | ubhayasya | naḥ | piba / śucim | somam | go-āśiram ||8.101.10||
baṭ | mahān | asi | sūrya / baṭ | āditya | mahān | asi || mahaḥ | te | sataḥ | mahimā | panasyate / addhā | deva | mahān | asi ||8.101.11||
baṭ | sūrya | śravasā | mahān | asi / satrā | deva | mahān | asi || mahnā | devānām | asuryaḥ | puraḥ-hitaḥ / vi-bhu | jyotiḥ | adābhyam ||8.101.12||
iyam | yā | nīcī | arkiṇī / rūpā | rohiṇyā | kr̥tā || citrā-iva | prati | adarśi | ā-yatī / antaḥ | daśa-su | bāhuṣu ||8.101.13||
pra-jāḥ | ha | tisraḥ | ati-āyam | īyuḥ / ni | anyāḥ | arkam | abhitaḥ | viviśre || br̥hat | ha | tasthau | bhuvaneṣu | antariti / pavamānaḥ | haritaḥ | ā | viveśa ||8.101.14||
mātā | rudrāṇām | duhitā | vasūnām / svasā | ādityānām | amr̥tasya | nābhiḥ || pra | nu | vocam | cikituṣe | janāya / mā | gām | anāgām | aditim | vadhiṣṭa ||8.101.15||
vacaḥ-vidam | vācam | ut-īrayantīm / viśvābhiḥ | dhībhiḥ | upa-tiṣṭhamānām || devīm | devebhyaḥ | pari | ā-īyuṣīm | gām / ā | mā | avr̥kta | martyaḥ | dabhra-cetāḥ ||8.101.16||

tvam | agne | br̥hat | vayaḥ / dadhāsi | deva | dāśuṣe || kaviḥ | gr̥ha-patiḥ | yuvā ||8.102.1||
saḥ | naḥ | īḷānayā | saha / devān | agne | duvasyuvā || cikit | vibhāno iti vi-bhāno | ā | vaha ||8.102.2||
tvayā | ha | svit | yujā | vayam / codiṣṭhena | yaviṣṭhya || abhi | smaḥ | vāja-sātaye ||8.102.3||
aurvabhr̥gu-vat | śucim / apnavāna-vat | ā | huve || agnim | samudra-vāsasam ||8.102.4||
huve | vāta-svanam | kavim / parjanya-krandyam | sahaḥ || agnim | samudra-vāsasam ||8.102.5||
ā | savam | savituḥ | yathā / bhagasya-iva | bhujim | huve || agnim | samudra-vāsasam ||8.102.6||
agnim | vaḥ | vr̥dhantam / adhvarāṇām | puru-tamam || accha | naptre | sahasvate ||8.102.7||
ayam | yathā | naḥ | ā-bhuvat / tvaṣṭā | rūpā-iva | takṣyā || asya | kratvā | yaśasvataḥ ||8.102.8||
ayam | viśvāḥ | abhi | śriyaḥ / agniḥ | deveṣu | patyate || ā | vājaiḥ | upa | naḥ | gamat ||8.102.9||
viśveṣām | iha | stuhi / hotr̥̄ṇām | yaśaḥ-tamam || agnim | yajñeṣu | pūrvyam ||8.102.10||
śīram | pāvaka-śociṣam / jyeṣṭhaḥ | yaḥ | dameṣu | ā || dīdāya | dīrghaśrut-tamaḥ ||8.102.11||
tam | arvantam | na | sānasim / gr̥ṇīhi | vipra | śuṣmiṇam || mitram | na | yātayat-janam ||8.102.12||
upa | tvā | jāmayaḥ | giraḥ / dediśatīḥ | haviḥ-kr̥taḥ || vāyoḥ | anīke | asthiran ||8.102.13||
yasya | tri-dhātu | avr̥tam / barhiḥ | tasthau | asam-dinam || āpaḥ | cit | ni | dadha | padam ||8.102.14||
padam | devasya | mīḷhuṣaḥ / anādhr̥ṣṭābhiḥ | ūti-bhiḥ || bhadrā | sūryaḥ-iva | upa-dr̥k ||8.102.15||
agne | ghr̥tasya | dhīti-bhiḥ / tepānaḥ | deva | śociṣā || ā | devān | vakṣi | yakṣi | ca ||8.102.16||
tam | tvā | ajananta | mātaraḥ / kavim | devāsaḥ | aṅgiraḥ || havya-vāham | amartyam ||8.102.17||
pra-cetasam | tvā | kave / agne | dūtam | vareṇyam || havya-vāham | ni | sedire ||8.102.18||
nahi | me | asti | aghnyā / na | sva-dhitiḥ | vanan-vati || atha | etādr̥k | bharāmi | te ||8.102.19||
yat | agne | kāni | kāni | cit / ā | te | dārūṇi | dadhmasi || tā | juṣasva | yaviṣṭhya ||8.102.20||
yat | atti | upa-jihvikā / yat | vamraḥ | ati-sarpati || sarvam | tat | astu | te | ghr̥tam ||8.102.21||
agnim | indhānaḥ | manasā / dhiyam | saceta | martyaḥ || agnim | īdhe | vivasva-bhiḥ ||8.102.22||

adarśi | gātuvit-tamaḥ / yasmin | vratāni | ā-dadhuḥ || upo iti | su | jātam | āryasya | vardhanam / agnim | nakṣanta | naḥ | giraḥ ||8.103.1||
pra | daivaḥ-dāsaḥ | agniḥ / devān | accha | na | majmanā || anu | mātaram | pr̥thivīm | vi | vavr̥te / tasthau | nākasya | sānavi ||8.103.2||
yasmāt | rejanta | kr̥ṣṭayaḥ / carkr̥tyāni | kr̥ṇvataḥ || sahasra-sām | medhasātau-iva | tmanā / agnim | dhībhiḥ | saparyata ||8.103.3||
pra | yam | rāye | ninīṣasi / martaḥ | yaḥ | te | vaso iti | dāśat || saḥ | vīram | dhatte | agne | uktha-śaṁsinam / tmanā | sahasra-poṣiṇam ||8.103.4||
saḥ | dr̥ḷhe | cit | abhi | tr̥ṇatti | vājam | arvatā / saḥ | dhatte | akṣiti | śravaḥ || tve iti | deva-trā | sadā | puruvaso iti puru-vaso / viśvā | vāmāni | dhīmahi ||8.103.5||
yaḥ | viśvā | dayate | vasu / hotā | mandraḥ | janānām || madhoḥ | na | pātrā | prathamāni | asmai / pra | stomāḥ | yanti | agnaye ||8.103.6||
aśvam | na | gīḥ-bhiḥ | rathyam | su-dānavaḥ / marmr̥jyante | deva-yavaḥ || ubhe iti | toke iti | tanaye | dasma | viśpate / parṣi | rādhaḥ | maghonām ||8.103.7||
pra | maṁhiṣṭhāya | gāyata / r̥ta-vne | br̥hate | śukra-śociṣe || upa-stutāsaḥ | agnaye ||8.103.8||
ā | vaṁsate | magha-vā | vīra-vat | yaśaḥ / sam-iddhaḥ | dyumnī | ā-hutaḥ || kuvit | naḥ | asya | su-matiḥ | navīyasī / accha | vājebhiḥ | ā-gamat ||8.103.9||
preṣṭham | ūm̐ iti | priyāṇām / stuhi | ā-sāva | atithim || agnim | rathānām | yamam ||8.103.10||
ut-itā | yaḥ | ni-ditā | veditā | vasu / ā | yajñiyaḥ | vavartati || dustarāḥ | yasya | pravaṇe | na | ūrmayaḥ / dhiyā | vājam | sisāsataḥ ||8.103.11||
mā | naḥ | hr̥ṇītām | atithiḥ / vasuḥ | agniḥ | puru-praśastaḥ | eṣaḥ || yaḥ | su-hotā | su-adhvaraḥ ||8.103.12||
mo iti | te | riṣan | ye | acchokti-bhiḥ | vaso iti / agne | kebhiḥ | cit | evaiḥ || kīriḥ | cit | hi | tvām | īṭṭe | dūtyāya / rāta-havyaḥ | su-adhvaraḥ ||8.103.13||
ā | agne | yāhi | marut-sakhā / rudrebhiḥ | soma-pītaye || sobharyāḥ | upa | su-stutim / mādayasva | svaḥ-nare ||8.103.14||

svādiṣṭhayā | madiṣṭhayā / pavasva | soma | dhārayā || indrāya | pātave | sutaḥ ||9.1.1||
rakṣaḥ-hā | viśva-carṣaṇiḥ / abhi | yonim | ayaḥ-hatam || druṇā | sadha-stham | ā | asadat ||9.1.2||
varivaḥ-dhātamaḥ | bhava / maṁhiṣṭhaḥ | vr̥trahan-tamaḥ || parṣi | rādhaḥ | maghonām ||9.1.3||
abhi | arṣa | mahānām / devānām | vītim | andhasā || abhi | vājam | uta | śravaḥ ||9.1.4||
tvām | accha | carāmasi / tat | it | artham | dive-dive || indo iti | tve iti | naḥ | ā-śasaḥ ||9.1.5||
punāti | te | pari-srutam / somam | sūryasya | duhitā || vāreṇa | śaśvatā | tanā ||9.1.6||
tam | īm | aṇvīḥ | sa-marye | ā / gr̥bhṇanti | yoṣaṇaḥ | daśa || svasāraḥ | pārye | divi ||9.1.7||
tam | īm | hinvanti | agruvaḥ / dhamanti | bākuram | dr̥tim || tri-dhātu | vāraṇam | madhu ||9.1.8||
abhi | imam | aghnyāḥ | uta / śrīṇanti | dhenavaḥ | śiśum || somam | indrāya | pātave ||9.1.9||
asya | it | indraḥ | madeṣu | ā / viśvā | vr̥trāṇi | jighnate || śūraḥ | maghā | ca | maṁhate ||9.1.10||

pavasva | deva-vīḥ | ati / pavitram | soma | raṁhyā || indram | indo iti | vr̥ṣā | ā | viśa ||9.2.1||
ā | vacyasva | mahi | psaraḥ / vr̥ṣā | indo iti | dyumnavat-tamaḥ || ā | yonim | dharṇasiḥ | sadaḥ ||9.2.2||
adhukṣata | priyam | madhu / dhārā | sutasya | vedhasaḥ || apaḥ | vasiṣṭa | su-kratuḥ ||9.2.3||
mahāntam | tvā | mahīḥ | anu / āpaḥ | arṣanti | sindhavaḥ || yat | gobhiḥ | vāsayiṣyase ||9.2.4||
samudraḥ | ap-su | mamr̥je / viṣṭambhaḥ | dharuṇaḥ | divaḥ || somaḥ | pavitre | asma-yuḥ ||9.2.5||
acikradat | vr̥ṣā | hariḥ / mahān | mitraḥ | na | darśataḥ || sam | sūryeṇa | rocate ||9.2.6||
giraḥ | te | indo iti | ojasā / marmr̥jyante | apasyuvaḥ || yābhiḥ | madāya | śumbhase ||9.2.7||
tam | tvā | madāya | ghr̥ṣvaye / ūm̐ iti | loka-kr̥tnum | īmahe || tava | pra-śastayaḥ | mahīḥ ||9.2.8||
asmabhyam | indo iti | indra-yuḥ / madhvaḥ | pavasva | dhārayā || parjanyaḥ | vr̥ṣṭimān-iva ||9.2.9||
go-sāḥ | indo iti | nr̥-sāḥ | asi / aśva-sāḥ | vāja-sāḥ | uta || ātmā | yajñasya | pūrvyaḥ ||9.2.10||

eṣaḥ | devaḥ | amartyaḥ / parṇavīḥ-iva | dīyati || abhi | droṇāni | ā-sadam ||9.3.1||
eṣaḥ | devaḥ | vipā | kr̥taḥ / ati | hvarāṁsi | dhāvati || pavamānaḥ | adābhyaḥ ||9.3.2||
eṣaḥ | devaḥ | vipanyu-bhiḥ / pavamānaḥ | r̥tayu-bhiḥ || hariḥ | vājāya | mr̥jyate ||9.3.3||
eṣaḥ | viśvāni | vāryā / śūraḥ | yan-iva | satva-bhiḥ || pavamānaḥ | sisāsati ||9.3.4||
eṣaḥ | devaḥ | ratharyati / pavamānaḥ | daśasyati || āviḥ | kr̥ṇoti | vagvanum ||9.3.5||
eṣaḥ | vipraiḥ | abhi-stutaḥ / apaḥ | devaḥ | vi | gāhate || dadhat | ratnāni | dāśuṣe ||9.3.6||
eṣaḥ | divam | vi | dhāvati / tiraḥ | rajāṁsi | dhārayā || pavamānaḥ | kanikradat ||9.3.7||
eṣaḥ | divam | vi | ā | asarat / tiraḥ | rajāṁsi | aspr̥taḥ || pavamānaḥ | su-adhvaraḥ ||9.3.8||
eṣaḥ | pratnena | janmanā / devaḥ | devebhyaḥ | sutaḥ || hariḥ | pavitre | arṣati ||9.3.9||
eṣaḥ | ūm̐ iti | syaḥ | puru-vrataḥ / jajñānaḥ | janayan | iṣaḥ || dhārayā | pavate | sutaḥ ||9.3.10||

sana | ca | soma | jeṣi | ca / pavamāna | mahi | śravaḥ || atha | naḥ | vasyasaḥ | kr̥dhi ||9.4.1||
sana | jyotiḥ | sana | svaḥ / viśvā | ca | soma | saubhagā || atha | naḥ | vasyasaḥ | kr̥dhi ||9.4.2||
sanā | dakṣam | uta | kratum / apa | soma | mr̥dhaḥ | jahi || atha | naḥ | vasyasaḥ | kr̥dhi ||9.4.3||
pavitāraḥ | punītana / somam | indrāya | pātave || atha | naḥ | vasyasaḥ | kr̥dhi ||9.4.4||
tvam | sūrye | naḥ | ā | bhaja / tava | kratvā | tava | ūti-bhiḥ || atha | naḥ | vasyasaḥ | kr̥dhi ||9.4.5||
tava | kratvā | tava | ūti-bhiḥ / jyok | paśyema | sūryam || atha | naḥ | vasyasaḥ | kr̥dhi ||9.4.6||
abhi | arṣa | su-āyudha / soma | dvi-barhasam | rayim || atha | naḥ | vasyasaḥ | kr̥dhi ||9.4.7||
abhi | arṣa | anapa-cyutaḥ / rayim | samat-su | sasahiḥ || atha | naḥ | vasyasaḥ | kr̥dhi ||9.4.8||
tvām | yajñaiḥ | avīvr̥dhan / pavamāna | vi-dharmaṇi || atha | naḥ | vasyasaḥ | kr̥dhi ||9.4.9||
rayim | naḥ | citram | aśvinam / indo iti | viśva-āyum | ā | bhara || atha | naḥ | vasyasaḥ | kr̥dhi ||9.4.10||

sam-iddhaḥ | viśvataḥ | patiḥ / pavamānaḥ | vi | rājati || prīṇan | vr̥ṣā | kanikradat ||9.5.1||
tanū3-napāt | pavamānaḥ / śr̥ṅge iti | śiśānaḥ | arṣati || antarikṣeṇa | rārajat ||9.5.2||
īḷenyaḥ | pavamānaḥ / rayiḥ | vi | rājati | dyu-mān || madhoḥ | dhārābhiḥ | ojasā ||9.5.3||
barhiḥ | prācīnam | ojasā / pavamānaḥ | str̥ṇan | hariḥ || deveṣu | devaḥ | īyate ||9.5.4||
ut | ātaiḥ | jihate | br̥hat / dvāraḥ | devīḥ | hiraṇyayīḥ || pavamānena | su-stutāḥ ||9.5.5||
suśilpe iti su-śilpe | br̥hatī iti | mahī iti / pavamānaḥ | vr̥ṣaṇyati || naktoṣasā | na | darśate iti ||9.5.6||
ubhā | devā | nr̥-cakṣasā / hotārā | daivyā | huve || pavamānaḥ | indraḥ | vr̥ṣā ||9.5.7||
bhāratī | pavamānasya / sarasvatī | iḷā | mahī || imam | naḥ | yajñam | ā | gaman / tisraḥ | devīḥ | su-peśasaḥ ||9.5.8||
tvaṣṭāram | agra-jām | gopām / puraḥ-yāvānam | ā | huve || induḥ | indraḥ | vr̥ṣā | hariḥ / pavamānaḥ | prajā-patiḥ ||9.5.9||
vanaspatim | pavamāna / madhvā | sam | aṅgdhi | dhārayā || sahasra-valśam | haritam / bhrājamānam | hiraṇyayam ||9.5.10||
viśve | devāḥ | svāhā-kr̥tim / pavamānasya | ā | gata || vāyuḥ | br̥haspatiḥ | sūryaḥ / agniḥ | indraḥ | sa-joṣasaḥ ||9.5.11||

mandrayā | soma | dhārayā / vr̥ṣā | pavasva | deva-yuḥ || avyaḥ | vāreṣu | asma-yuḥ ||9.6.1||
abhi | tyam | madyam | madam / indo iti | indraḥ | iti | kṣara || abhi | vājinaḥ | arvataḥ ||9.6.2||
abhi | tyam | pūrvyam | madam / suvānaḥ | arṣa | pavitre | ā || abhi | vājam | uta | śravaḥ ||9.6.3||
anu | drapsāsaḥ | indavaḥ / āpaḥ | na | pra-vatā | asaran || punānāḥ | indram | āśata ||9.6.4||
yam | atyam-iva | vājinam / mr̥janti | yoṣaṇaḥ | daśa || vane | krīḷantam | ati-avim ||9.6.5||
tam | gobhiḥ | vr̥ṣaṇam | rasam / madāya | deva-vītaye || sutam | bharāya | sam | sr̥ja ||9.6.6||
devaḥ | devāya | dhārayā / indrāya | pavate | sutaḥ || payaḥ | yat | asya | pīpayat ||9.6.7||
ātmā | yajñasya | raṁhyā / susvāṇaḥ | pavate | sutaḥ || pratnam | ni | pāti | kāvyam ||9.6.8||
eva | punānaḥ | indra-yuḥ / madam | madiṣṭha | vītaye || guhā | cit | dadhiṣe | giraḥ ||9.6.9||

asr̥gram | indavaḥ | pathā / dharman | r̥tasya | su-śriyaḥ || vidānāḥ | asya | yojanam ||9.7.1||
pra | dhārā | madhvaḥ | agriyaḥ / mahīḥ | apaḥ | vi | gāhate || haviḥ | haviṣṣu | vandyaḥ ||9.7.2||
pra | yujaḥ | vācaḥ | agriyaḥ / vr̥ṣā | ava | cakradat | vane || sadma | abhi | satyaḥ | adhvaraḥ ||9.7.3||
pari | yat | kāvyā | kaviḥ / nr̥mṇā | vasānaḥ | arṣati || svaḥ | vājī | sisāsati ||9.7.4||
pavamānaḥ | abhi | spr̥dhaḥ / viśaḥ | rājā-iva | sīdati || yat | īm | r̥ṇvanti | vedhasaḥ ||9.7.5||
avyaḥ | vāre | pari | priyaḥ / hariḥ | vaneṣu | sīdati || rebhaḥ | vanuṣyate | matī ||9.7.6||
saḥ | vāyum | indram | aśvinā / sākam | madena | gacchati || raṇa | yaḥ | asya | dharma-bhiḥ ||9.7.7||
ā | mitrāvaruṇā | bhagam / madhvaḥ | pavante | ūrmayaḥ || vidānāḥ | asya | śakma-bhiḥ ||9.7.8||
asmabhyam | rodasī iti | rayim / madhvaḥ | vājasya | sātaye || śravaḥ | vasūni | sam | jitam ||9.7.9||

ete | somāḥ | abhi | priyam / indrasya | kāmam | akṣaran || vardhantaḥ | asya | vīryam ||9.8.1||
punānāsaḥ | camū-sadaḥ / gacchantaḥ | vāyum | aśvinā || te | naḥ | dhāntu | su-vīryam ||9.8.2||
indrasya | soma | rādhase / punānaḥ | hārdi | codaya || r̥tasya | yonim | ā-sadam ||9.8.3||
mr̥janti | tvā | daśa | kṣipaḥ / hinvanti | sapta | dhītayaḥ || anu | viprāḥ | amādiṣuḥ ||9.8.4||
devebhyaḥ | tvā | madāya | kam / sr̥jānam | ati | meṣyaḥ || sam | gobhiḥ | vāsayāmasi ||9.8.5||
punānaḥ | kalaśeṣu | ā / vastrāṇi | aruṣaḥ | hariḥ || pari | gavyāni | avyata ||9.8.6||
maghonaḥ | ā | pavasva | naḥ / jahi | viśvāḥ | apa | dviṣaḥ || indo iti | sakhāyam | ā | viśa ||9.8.7||
vr̥ṣṭim | divaḥ | pari | srava / dyumnam | pr̥thivyāḥ | adhi || sahaḥ | naḥ | soma | pr̥t-su | dhāḥ ||9.8.8||
nr̥-cakṣasam | tvā | vayam / indra-pītam | svaḥ-vidam || bhakṣīmahi | pra-jām | iṣam ||9.8.9||

pari | priyā | divaḥ | kaviḥ / vayāṁsi | naptyoḥ | hitaḥ || suvānaḥ | yāti | kavi-kratuḥ ||9.9.1||
pra-pra | kṣayāya | panyase / janāya | juṣṭaḥ | adruhe || vītī | arṣa | caniṣṭhayā ||9.9.2||
saḥ | sūnuḥ | mātarā | śuciḥ / jātaḥ | jāte iti | arocayat || mahān | mahī iti | r̥ta-vr̥dhā ||9.9.3||
saḥ | sapta | dhīti-bhiḥ | hitaḥ / nadyaḥ | ajinvat | adruhaḥ || yāḥ | ekam | akṣi | vavr̥dhuḥ ||9.9.4||
tāḥ | abhi | santam | astr̥tam / mahe | yuvānam | ā | dadhuḥ || indum | indra | tava | vrate ||9.9.5||
abhi | vahniḥ | amartyaḥ / sapta | paśyati | vāvahiḥ || kriviḥ | devīḥ | atarpayat ||9.9.6||
ava | kalpeṣu | naḥ | pumaḥ / tamāṁsi | soma | yodhyā || tāni | punāna | jaṅghanaḥ ||9.9.7||
nu | navyase | navīyase / su-uktāya | sādhaya | pathaḥ || pratna-vat | rocaya | rucaḥ ||9.9.8||
pavamāna | mahi | śravaḥ / gām | aśvam | rāsi | vīra-vat || sana | medhām | sanā | sva1riti svaḥ ||9.9.9||

pra | svānāsaḥ | rathāḥ-iva / arvantaḥ | na | śravasyavaḥ || somāsaḥ | rāye | akramuḥ ||9.10.1||
hinvānāsaḥ | rathāḥ-iva / dadhanvire | gabhastyoḥ || bharāsaḥ | kāriṇām-iva ||9.10.2||
rājānaḥ | na | praśasti-bhiḥ / somāsaḥ | gobhiḥ | añjate || yajñaḥ | na | sapta | dhātr̥-bhiḥ ||9.10.3||
pari | suvānāsaḥ | indavaḥ / madāya | barhaṇā | girā || sutāḥ | arṣanti | dhārayā ||9.10.4||
āpānāsaḥ | vivasvataḥ / janantaḥ | uṣasaḥ | bhagam || sūrāḥ | aṇvam | vi | tanvate ||9.10.5||
apa | dvārā | matīnām / pratnāḥ | r̥ṇvanti | kāravaḥ || vr̥ṣṇaḥ | harase | āyavaḥ ||9.10.6||
sam-īcīnāsaḥ | āsate / hotāraḥ | sapta-jāmayaḥ || padam | ekasya | piprataḥ ||9.10.7||
nābhā | nābhim | naḥ | ā | dade / cakṣuḥ | cit | sūrye | sacā || kaveḥ | apatyam | ā | duhe ||9.10.8||
abhi | priyā | divaḥ | padam / adhvaryu-bhiḥ | guhā | hitam || sūraḥ | paśyati | cakṣasā ||9.10.9||

upa | asmai | gāyata | naraḥ / pavamānāya | indave || abhi | devān | iyakṣate ||9.11.1||
abhi | te | madhunā | payaḥ / atharvāṇaḥ | aśiśrayuḥ || devam | devāya | deva-yu ||9.11.2||
saḥ | naḥ | pavasva | śam | gave / śam | janāya | śam | arvate || śam | rājan | oṣadhībhyaḥ ||9.11.3||
babhrave | nu | sva-tavase / aruṇāya | divi-spr̥śe || somāya | gātham | arcata ||9.11.4||
hasta-cyutebhiḥ | adri-bhiḥ / sutam | somam | punītana || madhau | ā | dhāvata | madhu ||9.11.5||
namasā | it | upa | sīdata / dadhnā | it | abhi | śrīṇītana || indum | indre | dadhātana ||9.11.6||
amitra-hā | vi-carṣaṇiḥ / pavasva | soma | śam | gave || devebhyaḥ | anukāma-kr̥t ||9.11.7||
indrāya | soma | pātave / madāya | pari | sicyase || manaḥ-cit | manasaḥ | patiḥ ||9.11.8||
pavamāna | su-vīryam / rayim | soma | rirīhi | naḥ || indo iti | indreṇa | naḥ | yujā ||9.11.9||

somāḥ | asr̥gram | indavaḥ / sutāḥ | r̥tasya | sadane || indrāya | madhumat-tamāḥ ||9.12.1||
abhi | viprāḥ | anūṣata / gāvaḥ | vatsam | na | mātaraḥ || indram | somasya | pītaye ||9.12.2||
mada-cyut | kṣeti | sadane / sindhoḥ | ūrmā | vipaḥ-cit || somaḥ | gaurī iti | adhi | śritaḥ ||9.12.3||
divaḥ | nābhā | vi-cakṣaṇaḥ / avyaḥ | vāre | mahīyate || somaḥ | yaḥ | su-kratuḥ | kaviḥ ||9.12.4||
yaḥ | somaḥ | kalaśeṣu | ā / antariti | pavitre | ā-hitaḥ || tam | induḥ | pari | sasvaje ||9.12.5||
pra | vācam | induḥ | iṣyati / samudrasya | adhi | viṣṭapi || jinvan | kośam | madhu-ścutam ||9.12.6||
nitya-stotraḥ | vanaspatiḥ / dhīnām | antariti | sabaḥ-dughaḥ || hinvānaḥ | mānuṣā | yugā ||9.12.7||
abhi | priyā | divaḥ | padā / somaḥ | hinvānaḥ | arṣati || viprasya | dhārayā | kaviḥ ||9.12.8||
ā | pavamāna | dhāraya / rayim | sahasra-varcasam || asme iti | indo iti | su-ābhuvam ||9.12.9||

somaḥ | punānaḥ | arṣati / sahasra-dhāraḥ | ati-aviḥ || vāyoḥ | indrasya | niḥ-kr̥tam ||9.13.1||
pavamānam | avasyavaḥ / vipram | abhi | pra | gāyata || susvāṇam | deva-vītaye ||9.13.2||
pavante | vāja-sātaye / somāḥ | sahasra-pājasaḥ || gr̥ṇānāḥ | deva-vītaye ||9.13.3||
uta | naḥ | vāja-sātaye / pavasva | br̥hatīḥ | iṣaḥ || dyu-mat | indo iti | su-vīryam ||9.13.4||
te | naḥ | sahasriṇam | rayim / pavantām | ā | su-vīryam || suvānāḥ | devāsaḥ | indavaḥ ||9.13.5||
atyāḥ | hiyānāḥ | na | hetr̥-bhiḥ / asr̥gram | vāja-sātaye || vi | vāram | avyam | āśavaḥ ||9.13.6||
vāśrāḥ | arṣanti | indavaḥ / abhi | vatsam | na | dhenavaḥ || dadhanvire | gabhastyoḥ ||9.13.7||
juṣṭaḥ | indrāya | matsaraḥ / pavamāna | kanikradat || viśvāḥ | apa | dviṣaḥ | jahi ||9.13.8||
apa-ghnantaḥ | arāvṇaḥ / pavamānāḥ | svaḥ-dr̥śaḥ || yonau | r̥tasya | sīdata ||9.13.9||

pari | pra | asisyadat | kaviḥ / sindhoḥ | ūrmau | adhi | śritaḥ || kāram | bibhrat | puru-spr̥ham ||9.14.1||
girā | yadi | sa-bandhavaḥ / pañca | vrātāḥ | apasyavaḥ || pari-kr̥ṇvanti | dharṇasim ||9.14.2||
āt | asya | śuṣmiṇaḥ | rase / viśve | devāḥ | amatsata || yadi | gobhiḥ | vasāyate ||9.14.3||
ni-riṇānaḥ | vi | dhāvati / jahat | śaryāṇi | tānvā || atra | sam | jighnate | yujā ||9.14.4||
naptībhiḥ | yaḥ | vivasvataḥ / śubhraḥ | na | mamr̥je | yuvā || gāḥ | kr̥ṇvānaḥ | na | niḥ-nijam ||9.14.5||
ati | śritī | tiraścatā / gavyā | jigāti | aṇvyā || vagnum | iyarti | yam | vide ||9.14.6||
abhi | kṣipaḥ | sam | agmata / marjayantīḥ | iṣaḥ | patim || pr̥ṣṭhā | gr̥bhṇata | vājinaḥ ||9.14.7||
pari | divyāni | marmr̥śat / viśvāni | soma | pārthivā || vasūni | yāhi | asma-yuḥ ||9.14.8||

eṣaḥ | dhiyā | yāti | aṇvyā / śūraḥ | rathebhiḥ | āśu-bhiḥ || gacchan | indrasya | niḥ-kr̥tam ||9.15.1||
eṣaḥ | puru | dhiyā-yate / br̥hate | deva-tātaye || yatra | amr̥tāsaḥ | āsate ||9.15.2||
eṣaḥ | hitaḥ | vi | nīyate / antariti | śubhra-vatā | pathā || yadi | tuñjanti | bhūrṇayaḥ ||9.15.3||
eṣaḥ | śr̥ṅgāṇi | dodhuvat / śiśīte | yūthyaḥ | vr̥ṣā || nr̥mṇā | dadhānaḥ | ojasā ||9.15.4||
eṣaḥ | rukmi-bhiḥ | īyate / vājī | śubhrebhiḥ | aṁśu-bhiḥ || patiḥ | sindhūnām | bhavan ||9.15.5||
eṣaḥ | vasūni | pibdanā / paruṣā | yayi-vān | ati || ava | śādeṣu | gacchati ||9.15.6||
etam | mr̥janti | marjyam / upa | droṇeṣu | āyavaḥ || pra-cakrāṇam | mahīḥ | iṣaḥ ||9.15.7||
etam | ūm̐ iti | tyam | daśa | kṣipaḥ / mr̥janti | sapta | dhītayaḥ || su-āyudham | madin-tamam ||9.15.8||

pra | te | sotāraḥ | oṇyoḥ / rasam | madāya | ghr̥ṣvaye || sargaḥ | na | takti | etaśaḥ ||9.16.1||
kratvā | dakṣasya | rathyam / apaḥ | vasānam | andhasā || go-sām | aṇveṣu | saścima ||9.16.2||
anaptam | ap-su | dustaram / somam | pavitre | ā | sr̥ja || punīhi | indrāya | pātave ||9.16.3||
pra | punānasya | cetasā / somaḥ | pavitre | arṣati || kratvā | sadha-stham | ā | asadat ||9.16.4||
pra | tvā | namaḥ-bhiḥ | indavaḥ / indra | somāḥ | asr̥kṣata || mahe | bharāya | kāriṇaḥ ||9.16.5||
punānaḥ | rūpe | avyavye / viśvāḥ | arṣan | abhi | śriyaḥ || śūraḥ | na | goṣu | tiṣṭhati ||9.16.6||
divaḥ | na | sānu | pipyuṣī / dhārā | sutasya | vedhasaḥ || vr̥thā | pavitre | arṣati ||9.16.7||
tvam | soma | vipaḥ-citam / tanā | punānaḥ | āyuṣu || avyaḥ | vāram | vi | dhāvasi ||9.16.8||

pra | nimena-iva | sindhavaḥ / ghnantaḥ | vr̥trāṇi | bhūrṇayaḥ || somāḥ | asr̥gram | āśavaḥ ||9.17.1||
abhi | suvānāsaḥ | indavaḥ / vr̥ṣṭayaḥ | pr̥thivīm-iva || indram | somāsaḥ | akṣaran ||9.17.2||
ati-ūrmiḥ | matsaraḥ | madaḥ / somaḥ | pavitre | arṣati || vi-ghnan | rakṣāṁsi | deva-yuḥ ||9.17.3||
ā | kalaśeṣu | dhāvati / pavitre | pari | sicyate || ukthaiḥ | yajñeṣu | vardhate ||9.17.4||
ati | trī | soma | rocanā / rohan | na | bhrājase | divam || iṣṇan | sūryam | na | codayaḥ ||9.17.5||
abhi | viprāḥ | anūṣata / mūrdhan | yajñasya | kāravaḥ || dadhānāḥ | cakṣasi | priyam ||9.17.6||
tam | ūm̐ iti | tvā | vājinam | naraḥ / dhībhiḥ | viprāḥ | avasyavaḥ || mr̥janti | deva-tātaye ||9.17.7||
madhoḥ | dhārām | anu | kṣara / tīvraḥ | sadha-stham | ā | asadaḥ || cāruḥ | r̥tāya | pītaye ||9.17.8||

pari | suvānaḥ | giri-sthāḥ / pavitre | somaḥ | akṣāriti || madeṣu | sarva-dhāḥ | asi ||9.18.1||
tvam | vipraḥ | tvam | kaviḥ / madhu | pra | jātam | andhasaḥ || madeṣu | sarva-dhāḥ | asi ||9.18.2||
tava | viśve | sa-joṣasaḥ / devāsaḥ | pītim | āśata || madeṣu | sarva-dhāḥ | asi ||9.18.3||
ā | yaḥ | viśvāni | vāryā / vasūni | hastayoḥ | dadhe || madeṣu | sarva-dhāḥ | asi ||9.18.4||
yaḥ | ime iti | rodasī iti | mahī iti / sam | mātarā-iva | dohate || madeṣu | sarva-dhāḥ | asi ||9.18.5||
pari | yaḥ | rodasī iti | ubhe iti / sadyaḥ | vājebhiḥ | arṣati || madeṣu | sarva-dhāḥ | asi ||9.18.6||
saḥ | śuṣmī | kalaśeṣu | ā / punānaḥ | acikradat || madeṣu | sarva-dhāḥ | asi ||9.18.7||

yat | soma | citram | ukthyam / divyam | pārthivam | vasu || tat | naḥ | punānaḥ | ā | bhara ||9.19.1||
yuvam | hi | sthaḥ | svarpatī iti svaḥ-patī / indraḥ | ca | soma | gopatī iti go-patī || īśānā | pipyatam | dhiyaḥ ||9.19.2||
vr̥ṣā | punānaḥ | āyuṣu / stanayan | adhi | barhiṣi || hariḥ | san | yonim | ā | asadat ||9.19.3||
avāvaśanta | dhītayaḥ / vr̥ṣabhasya | adhi | retasi || sūnoḥ | vatsasya | mātaraḥ ||9.19.4||
kuvit | vr̥ṣaṇyantībhyaḥ | punānaḥ | garbham | ā-dadhat || yāḥ | śukram | duhate | payaḥ ||9.19.5||
upa | śikṣa | apa-tasthuṣaḥ / bhiyasam | ā | dhehi | śatruṣu || pavamāna | vidāḥ | rayim ||9.19.6||
ni | śatroḥ | soma | vr̥ṣṇyam / ni | śuṣmam | ni | vayaḥ | tira || dūre | vā | sataḥ | anti | vā ||9.19.7||

pra | kaviḥ | deva-vītaye / avyaḥ | vārebhiḥ | arṣati || sahvān | viśvāḥ | abhi | spr̥dhaḥ ||9.20.1||
saḥ | hi | sma | jaritr̥-bhyaḥ | ā / vājam | go-mantam | invati || pavamānaḥ | sahasriṇam ||9.20.2||
pari | viśvāni | cetasā / mr̥śase | pavase | matī || saḥ | naḥ | soma | śravaḥ | vidaḥ ||9.20.3||
abhi | arṣa | br̥hat | yaśaḥ / maghavat-bhyaḥ | dhruvam | rayim || iṣam | stotr̥-bhyaḥ | ā | bhara ||9.20.4||
tvam | rājā-iva | su-vrataḥ / giraḥ | soma | ā | viveśitha || punānaḥ | vahne | adbhuta ||9.20.5||
saḥ | vahniḥ | ap-su | dustaraḥ / mr̥jyamānaḥ | gabhastyoḥ || somaḥ | camūṣu | sīdati ||9.20.6||
krīḷuḥ | makhaḥ | na | maṁhayuḥ / pavitram | soma | gacchasi || dadhat | stotre | su-vīryam ||9.20.7||

ete | dhāvanti | indavaḥ / somāḥ | indrāya | ghr̥ṣvayaḥ || matsarāsaḥ | svaḥ-vidaḥ ||9.21.1||
pra-vr̥ṇvantaḥ | abhi-yujaḥ / susvaye | varivaḥ-vidaḥ || svayam | stotre | vayaḥ-kr̥taḥ ||9.21.2||
vr̥thā | krīḷantaḥ | indavaḥ / sadha-stham | abhi | ekam | it || sindhoḥ | ūrmā | vi | akṣaran ||9.21.3||
ete | viśvāni | vāryā / pavamānāsaḥ | āśata || hitāḥ | na | saptayaḥ | rathe ||9.21.4||
ā | asmin | piśaṅgam | indavaḥ / dadhāta | venam | ā-diśe || yaḥ | asmabhyam | arāvā ||9.21.5||
r̥bhuḥ | na | rathyam | navam / dadhāta | ketam | ā-diśe || śukrāḥ | pavadhvam | arṇasā ||9.21.6||
ete | ūm̐ iti | tye | avīvaśan / kāṣṭhām | vājinaḥ | akrata || sataḥ | pra | asāviṣuḥ | matim ||9.21.7||

ete | somāsaḥ | āśavaḥ / rathāḥ-iva | pra | vājinaḥ || sargāḥ | sr̥ṣṭāḥ | aheṣata ||9.22.1||
ete | vātāḥ-iva | uravaḥ / parjanyasya-iva | vr̥ṣṭayaḥ || agneḥ-iva | bhramāḥ | vr̥thā ||9.22.2||
ete | pūtāḥ | vipaḥ-citaḥ / somāsaḥ | dadhi-āśiraḥ || vipā | vi | ānaśuḥ | dhiyaḥ ||9.22.3||
ete | mr̥ṣṭāḥ | amartyāḥ / sasr̥-vāṁsaḥ | na | śaśramuḥ || iyakṣantaḥ | pathaḥ | rajaḥ ||9.22.4||
ete | pr̥ṣṭhāni | rodasoḥ / vi-prayantaḥ | vi | ānaśuḥ || uta | idam | ut-tamam | rajaḥ ||9.22.5||
tantum | tanvānam | ut-tamam / anu | pra-vataḥ | āśata || uta | idam | uttamāyyam ||9.22.6||
tvam | soma | paṇi-bhyaḥ | ā / vasu | gavyāni | dhārayaḥ || tatam | tantum | acikradaḥ ||9.22.7||

somāḥ | asr̥gram | āśavaḥ / madhoḥ | madasya | dhārayā || abhi | viśvāni | kāvyā ||9.23.1||
anu | pratnāsaḥ | āyavaḥ / padam | navīyaḥ | akramuḥ || ruce | jananta | sūryam ||9.23.2||
ā | pavamāna | naḥ | bhara / aryaḥ | adāśuṣaḥ | gayam || kr̥dhi | prajā-vatīḥ | iṣaḥ ||9.23.3||
abhi | somāsaḥ | āyavaḥ / pavante | madyam | madam || abhi | kośam | madhu-ścutam ||9.23.4||
somaḥ | arṣati | dharṇasiḥ / dadhānaḥ | indriyam | rasam || su-vīraḥ | abhiśasti-pāḥ ||9.23.5||
indrāya | soma | pavase / devebhyaḥ | sadha-mādyaḥ || indo iti | vājam | sisāsasi ||9.23.6||
asya | pītvā | madānām / indraḥ | vr̥trāṇi | aprati || jaghāna | jaghanat | ca | nu ||9.23.7||

pra | somāsaḥ | adhanviṣuḥ / pavamānāsaḥ | indavaḥ || śrīṇānāḥ | ap-su | mr̥ñjata ||9.24.1||
abhi | gāvaḥ | adhanviṣuḥ / āpaḥ | na | pra-vatā | yatīḥ || punānāḥ | indram | āśata ||9.24.2||
pra | pavamāna | dhanvasi / soma | indrāya | pātave || nr̥-bhiḥ | yataḥ | vi | nīyase ||9.24.3||
tvam | soma | nr̥-mādanaḥ / pavasva | carṣaṇi-sahe || sasniḥ | yaḥ | anu-mādyaḥ ||9.24.4||
indo iti | yat | adri-bhiḥ | sutaḥ / pavitram | pari-dhāvasi || aram | indrasya | dhāmne ||9.24.5||
pavasva | vr̥trahan-tama / ukthebhiḥ | anu-mādyaḥ || śuciḥ | pāvakaḥ | adbhutaḥ ||9.24.6||
śuciḥ | pāvakaḥ | ucyate / somaḥ | sutasya | madhvaḥ || deva-avīḥ | aghaśaṁsa-hā ||9.24.7||

pavasva | dakṣa-sādhanaḥ / devebhyaḥ | pītaye | hare || marut-bhyaḥ | vāyave | madaḥ ||9.25.1||
pavamāna | dhiyā | hitaḥ / abhi | yonim | kanikradat || dharmaṇā | vāyum | ā | viśa ||9.25.2||
sam | devaiḥ | śobhate | vr̥ṣā / kaviḥ | yonau | adhi | priyaḥ || vr̥tra-hā | deva-vītamaḥ ||9.25.3||
viśvā | rūpāṇi | ā-viśan / punānaḥ | yāti | haryataḥ || yatra | amr̥tāsaḥ | āsate ||9.25.4||
aruṣaḥ | janayan | giraḥ / somaḥ | pavate | āyuṣak || indram | gacchan | kavi-kratuḥ ||9.25.5||
ā | pavasva | madin-tama / pavitram | dhārayā | kave || arkasya | yonim | ā-sadam ||9.25.6||

tam | amr̥kṣanta | vājinam / upa-sthe | aditeḥ | adhi || viprāsaḥ | aṇvyā | dhiyā ||9.26.1||
tam | gāvaḥ | abhi | anūṣata / sahasra-dhāram | akṣitam || indum | dhartāram | ā | divaḥ ||9.26.2||
tam | vedhām | medhayā | ahyan / pavamānam | adhi | dyavi || dharṇasim | bhūri-dhāyasam ||9.26.3||
tam | ahyan | bhurijoḥ | dhiyā / sam-vasānam | vivasvataḥ || patim | vācaḥ | adābhyam ||9.26.4||
tam | sānau | adhi | jāmayaḥ / harim | hinvanti | adri-bhiḥ || haryatam | bhūri-cakṣasam ||9.26.5||
tam | tvā | hinvanti | vedhasaḥ / pavamāna | girā-vr̥dham || indo iti | indrāya | matsaram ||9.26.6||

eṣaḥ | kaviḥ | abhi-stutaḥ / pavitre | adhi | tośate || punānaḥ | ghnan | apa | sridhaḥ ||9.27.1||
eṣaḥ | indrāya | vāyave / svaḥ-jit | pari | sicyate || pavitre | dakṣa-sādhanaḥ ||9.27.2||
eṣaḥ | nr̥-bhiḥ | vi | nīyate / divaḥ | mūrdhā | vr̥ṣā | sutaḥ || somaḥ | vaneṣu | viśva-vit ||9.27.3||
eṣaḥ | gavyuḥ | acikradat / pavamānaḥ | hiraṇya-yuḥ || induḥ | satrā-jit | astr̥taḥ ||9.27.4||
eṣaḥ | sūryeṇa | hāsate / pavamānaḥ | adhi | dyavi || pavitre | matsaraḥ | madaḥ ||9.27.5||
eṣaḥ | śuṣmī | asisyadat / antarikṣe | vr̥ṣā | hariḥ || punānaḥ | induḥ | indram | ā ||9.27.6||

eṣaḥ | vājī | hitaḥ | nr̥-bhiḥ / viśva-vit | manasaḥ | patiḥ || avyaḥ | vāram | vi | dhāvati ||9.28.1||
eṣaḥ | pavitre | akṣarat / somaḥ | devebhyaḥ | sutaḥ || viśvā | dhāmāni | ā-viśan ||9.28.2||
eṣaḥ | devaḥ | śubhāyate / adhi | yonau | amartyaḥ || vr̥tra-hā | deva-vītamaḥ ||9.28.3||
eṣaḥ | vr̥ṣā | kanikradat / daśa-bhiḥ | jāmi-bhiḥ | yataḥ || abhi | droṇāni | dhāvati ||9.28.4||
eṣaḥ | sūryam | arocayat / pavamānaḥ | vi-carṣaṇiḥ || viśvā | dhāmāni | viśva-vit ||9.28.5||
eṣaḥ | śuṣmī | adābhyaḥ / somaḥ | punānaḥ | arṣati || deva-avīḥ | aghaśaṁsa-hā ||9.28.6||

pra | asya | dhārāḥ | akṣaran / vr̥ṣṇaḥ | sutasya | ojasā || devān | anu | pra-bhūṣataḥ ||9.29.1||
saptim | mr̥janti | vedhasaḥ / gr̥ṇantaḥ | kāravaḥ | girā || jyotiḥ | jajñānam | ukthyam ||9.29.2||
su-sahā | soma | tāni | te / punānāya | prabhuvaso iti prabhu-vaso || vardha | samudram | ukthyam ||9.29.3||
viśvā | vasūni | sam-jayan / pavasva | soma | dhārayā || inu | dveṣāṁsi | sadhryak ||9.29.4||
rakṣa | su | naḥ | araruṣaḥ / svanāt | samasya | kasya | cit || nidaḥ | yatra | mumucmahe ||9.29.5||
ā | indo iti | pārthivam | rayim / divyam | pavasva | dhārayā || dyu-mantam | śuṣmam | ā | bhara ||9.29.6||

pra | dhārāḥ | asya | śuṣmiṇaḥ / vr̥thā | pavitre | akṣaran || punānaḥ | vācam | iṣyati ||9.30.1||
induḥ | hiyānaḥ | sotr̥-bhiḥ / mr̥jyamānaḥ | kanikradat || iyarti | vagnum | indriyam ||9.30.2||
ā | naḥ | śuṣmam | nr̥-sahyam / vīra-vantam | puru-spr̥ham || pavasva | soma | dhārayā ||9.30.3||
pra | somaḥ | ati | dhārayā / pavamānaḥ | asisyadat || abhi | droṇāni | ā-sadam ||9.30.4||
ap-su | tvā | madhumat-tamam / harim | hinvanti | adri-bhiḥ || indo iti | indrāya | pītaye ||9.30.5||
sunota | madhumat-tamam / somam | indrāya | vajriṇe || cārum | śardhāya | matsaram ||9.30.6||

pra | somāsaḥ | su-ādhyaḥ / pavamānāsaḥ | akramuḥ || rayim | kr̥ṇvanti | cetanam ||9.31.1||
divaḥ | pr̥thivyāḥ | adhi / bhava | indo iti | dyumna-vardhanaḥ || bhava | vājānām | patiḥ ||9.31.2||
tubhyam | vātāḥ | abhi-priyaḥ / tubhyam | arṣanti | sindhavaḥ || soma | vardhanti | te | mahaḥ ||9.31.3||
ā | pyāyasva | sam | etu | te / viśvataḥ | soma | vr̥ṣṇyam || bhava | vājasya | sam-gathe ||9.31.4||
tubhyam | gāvaḥ | ghr̥tam | payaḥ / babhro iti | duduhre | akṣitam || varṣiṣṭhe | adhi | sānavi ||9.31.5||
su-āyudhasya | te | sataḥ / bhuvanasya | pate | vayam || indo iti | sakhi-tvam | uśmasi ||9.31.6||

pra | somāsaḥ | mada-cyutaḥ / śravase | naḥ | maghonaḥ || sutāḥ | vidathe | akramuḥ ||9.32.1||
āt | īm | tritasya | yoṣaṇaḥ / harim | hinvanti | adri-bhiḥ || indum | indrāya | pītaye ||9.32.2||
āt | īm | haṁsaḥ | yathā | gaṇam / viśvasya | avīvaśat | matim || atyaḥ | na | gobhiḥ | ajyate ||9.32.3||
ubhe iti | soma | ava-cākaśat / mr̥gaḥ | na | taktaḥ | arṣasi || sīdan | r̥tasya | yonim | ā ||9.32.4||
abhi | gāvaḥ | anūṣata / yoṣā | jāram-iva | priyam || agan | ājim | yathā | hitam ||9.32.5||
asme iti | dhehi | dyu-mat | yaśaḥ / maghavat-bhyaḥ | ca | mahyam | ca || sanim | medhām | uta | śravaḥ ||9.32.6||

pra | somāsaḥ | vipaḥ-citaḥ / apām | na | yanti | ūrmayaḥ || vanāni | mahiṣāḥ-iva ||9.33.1||
abhi | droṇāni | babhravaḥ / śukrāḥ | r̥tasya | dhārayā || vājam | go-mantam | akṣaran ||9.33.2||
sutāḥ | indrāya | vāyave / varuṇāya | marut-bhyaḥ || somāḥ | arṣanti | viṣṇave ||9.33.3||
tisraḥ | vācaḥ | ut | īrate / gāvaḥ | mimanti | dhenavaḥ || hariḥ | eti | kanikradat ||9.33.4||
abhi | brahmīḥ | anūṣata / yahvīḥ | r̥tasya | mātaraḥ || marmr̥jyante | divaḥ | śiśum ||9.33.5||
rāyaḥ | samudrān | caturaḥ / asmabhyam | soma | viśvataḥ || ā | pavasva | sahasriṇaḥ ||9.33.6||

pra | suvānaḥ | dhārayā | tanā / induḥ | hinvānaḥ | arṣati || rujat | dr̥ḷhā | vi | ojasā ||9.34.1||
sutaḥ | indrāya | vāyave / varuṇāya | marut-bhyaḥ || somaḥ | arṣati | viṣṇave ||9.34.2||
vr̥ṣāṇam | vr̥ṣa-bhiḥ | yatam / sunvanti | somam | adri-bhiḥ || duhanti | śakmanā | payaḥ ||9.34.3||
bhuvat | tritasya | marjyaḥ / bhuvat | indrāya | matsaraḥ || sam | rūpaiḥ | ajyate | hariḥ ||9.34.4||
abhi | īm | r̥tasya | viṣṭapam / duhate | pr̥śni-mātaraḥ || cāru | priya-tamam | haviḥ ||9.34.5||
sam | enam | ahrutāḥ | imāḥ / giraḥ | arṣanti | sa-srutaḥ || dhenūḥ | vāśraḥ | avīvaśat ||9.34.6||

ā | naḥ | pavasva | dhārayā / pavamāna | rayim | pr̥thum || yayā | jyotiḥ | vidāsi | naḥ ||9.35.1||
indo iti | samudram-īṅkhaya / pavasva | viśvam-ejaya || rāyaḥ | dhartā | naḥ | ojasā ||9.35.2||
tvayā | vīreṇa | vīra-vaḥ / abhi | syāma | pr̥tanyataḥ || kṣara | naḥ | abhi | vāryam ||9.35.3||
pra | vājam | induḥ | iṣyati / sisāsan | vāja-sāḥ | r̥ṣiḥ || vratā | vidānaḥ | āyudhā ||9.35.4||
tam | gīḥ-bhiḥ | vācam-īṅkhayam / punānam | vāsayāmasi || somam | janasya | go-patim ||9.35.5||
viśvaḥ | yasya | vrate | janaḥ / dādhāra | dharmaṇaḥ | pateḥ || punānasya | prabhu-vasoḥ ||9.35.6||

asarji | rathyaḥ | yathā / pavitre | camvoḥ | sutaḥ || kārṣman | vājī | ni | akramīt ||9.36.1||
saḥ | vahniḥ | soma | jāgr̥viḥ / pavasva | deva-vīḥ | ati || abhi | kośam | madhu-ścutam ||9.36.2||
saḥ | naḥ | jyotīṁṣi | pūrvya / pavamāna | vi | rocaya || kratve | dakṣāya | naḥ | hinu ||9.36.3||
śumbhamānaḥ | r̥tayu-bhiḥ / mr̥jyamānaḥ | gabhastyoḥ || pavate | vāre | avyaye ||9.36.4||
saḥ | viśvā | dāśuṣe | vasu / somaḥ | divyāni | pārthivā || pavatām | ā | antarikṣyā ||9.36.5||
ā | divaḥ | pr̥ṣṭham | aśva-yuḥ / gavya-yuḥ | soma | rohasi || vīra-yuḥ | śavasaḥ | pate ||9.36.6||

saḥ | sutaḥ | pītaye | vr̥ṣā / somaḥ | pavitre | arṣati || vi-ghnan | rakṣāṁsi | deva-yuḥ ||9.37.1||
saḥ | pavitre | vi-cakṣaṇaḥ / hariḥ | arṣati | dharṇasiḥ || abhi | yonim | kanikradat ||9.37.2||
saḥ | vājī | rocanā | divaḥ / pavamānaḥ | vi | dhāvati || rakṣaḥ-hā | vāram | avyayam ||9.37.3||
saḥ | tritasya | adhi | sānavi / pavamānaḥ | arocayat || jāmi-bhiḥ | sūryam | saha ||9.37.4||
saḥ | vr̥tra-hā | vr̥ṣā | sutaḥ / varivaḥ-vit | adābhyaḥ || somaḥ | vājam-iva | asarat ||9.37.5||
saḥ | devaḥ | kavinā | iṣitaḥ / abhi | droṇāni | dhāvati || induḥ | indrāya | maṁhanā ||9.37.6||

eṣaḥ | ūm̐ iti | syaḥ | vr̥ṣā | rathaḥ / avyaḥ | vārebhiḥ | arṣati || gacchan | vājam | sahasriṇam ||9.38.1||
etam | tritasya | yoṣaṇaḥ / harim | hinvanti | adri-bhiḥ || indum | indrāya | pītaye ||9.38.2||
etam | tyam | haritaḥ | daśa / marmr̥jyante | apasyuvaḥ || yābhiḥ | madāya | śumbhate ||9.38.3||
eṣaḥ | syaḥ | mānuṣīṣu | ā / śyenaḥ | na | vikṣu | sīdati || gacchan | jāraḥ | na | yoṣitam ||9.38.4||
eṣaḥ | syaḥ | madyaḥ | rasaḥ / ava | caṣṭe | divaḥ | śiśuḥ || yaḥ | induḥ | vāram | ā | aviśat ||9.38.5||
eṣaḥ | syaḥ | pītaye | sutaḥ / hariḥ | arṣati | dharṇasiḥ || krandan | yonim | abhi | priyam ||9.38.6||

āśuḥ | arṣa | br̥hat-mate / pari | priyeṇa | dhāmnā || yatra | devāḥ | iti | bravan ||9.39.1||
pari-kr̥ṇvan | aniḥ-kr̥tam / janāya | yātayan | iṣaḥ || vr̥ṣṭim | divaḥ | pari | srava ||9.39.2||
sutaḥ | eti | pavitre | ā / tviṣim | dadhānaḥ | ojasā || vi-cakṣāṇaḥ | vi-rocayan ||9.39.3||
ayam | saḥ | yaḥ | divaḥ | pari / raghu-yāmā | pavitre | ā || sindhoḥ | ūrmā | vi | akṣarat ||9.39.4||
ā-vivāsan | parā-vataḥ / atho iti | arvā-vataḥ | sutaḥ || indrāya | sicyate | madhu ||9.39.5||
sam-īcīnāḥ | anūṣata / harim | hinvanti | adri-bhiḥ || yonau | r̥tasya | sīdata ||9.39.6||

punānaḥ | akramīt | abhi / viśvāḥ | mr̥dhaḥ | vi-carṣaṇiḥ || śumbhanti | vipram | dhīti-bhiḥ ||9.40.1||
ā | yonim | aruṇaḥ | ruhat / gamat | indram | vr̥ṣā | sutaḥ || dhruve | sadasi | sīdati ||9.40.2||
nu | naḥ | rayim | mahām | indo iti / asmabhyam | soma | viśvataḥ || ā | pavasva | sahasriṇam ||9.40.3||
viśvā | soma | pavamāna / dyumnāni | indo iti | ā | bhara || vidāḥ | sahasriṇīḥ | iṣaḥ ||9.40.4||
saḥ | naḥ | punānaḥ | ā | bhara / rayim | stotre | su-vīryam || jarituḥ | vardhaya | giraḥ ||9.40.5||
punānaḥ | indo iti | ā | bhara / soma | dvi-barhasam | rayim || vr̥ṣan | indo iti | naḥ | ukthyam ||9.40.6||

pra | ye | gāvaḥ | na | bhūrṇayaḥ / tveṣāḥ | ayāsaḥ | akramuḥ || ghnantaḥ | kr̥ṣṇām | apa | tvacam ||9.41.1||
suvitasya | manāmahe / ati | setum | duḥ-āvyam || sahvāṁsaḥ | dasyum | avratam ||9.41.2||
śr̥ṇve | vr̥ṣṭeḥ-iva | svanaḥ / pavamānasya | śuṣmiṇaḥ || caranti | vi-dyutaḥ | divi ||9.41.3||
ā | pavasva | mahīm | iṣam / go-mat | indo iti | hiraṇya-vat || aśva-vat | vāja-vat | sutaḥ ||9.41.4||
saḥ | pavasva | vi-carṣaṇe / ā | māhī iti | rodasī iti | pr̥ṇa || uṣāḥ | sūryaḥ | na | raśmi-bhiḥ ||9.41.5||
pari | naḥ | śarma-yantyā / dhārayā | soma | viśvataḥ || sara | rasā-iva | viṣṭapam ||9.41.6||

janayan | rocanā | divaḥ / janayan | ap-su | sūryam || vasānaḥ | gāḥ | apaḥ | hariḥ ||9.42.1||
eṣaḥ | pratnena | manmanā / devaḥ | devebhyaḥ | pari || dhārayā | pavate | sutaḥ ||9.42.2||
vavr̥dhānāya | tūrvaye / pavante | vāja-sātaye || somāḥ | sahasra-pājasaḥ ||9.42.3||
duhānaḥ | pratnam | it | payaḥ / pavitre | pari | sicyate || krandan | devān | ajījanat ||9.42.4||
abhi | viśvāni | vāryā / abhi | devān | r̥ta-vr̥dhaḥ || somaḥ | punānaḥ | arṣati ||9.42.5||
go-mat | naḥ | soma | vīra-vat / aśva-vat | vāja-vat | sutaḥ || pavasva | br̥hatīḥ | iṣaḥ ||9.42.6||

yaḥ | atyaḥ-iva | mr̥jyate / gobhiḥ | madāya | haryataḥ || tam | gīḥ-bhiḥ | vāsayāmasi ||9.43.1||
tam | naḥ | viśvāḥ | avasyuvaḥ / giraḥ | śumbhanti | pūrva-thā || indum | indrāya | pītaye ||9.43.2||
punānaḥ | yāti | haryataḥ / somaḥ | gīḥ-bhiḥ | pari-kr̥taḥ || viprasya | medhya-atitheḥ ||9.43.3||
pavamāna | vidāḥ | rayim / asmabhyam | soma | su-śriyam || indo iti | sahasra-varcasam ||9.43.4||
induḥ | atyaḥ | na | vāja-sr̥t / kanikranti | pavitre | ā || yat | akṣāḥ | ati | deva-yuḥ ||9.43.5||
pavasva | vāja-sātaye / viprasya | gr̥ṇataḥ | vr̥dhe || soma | rāsva | su-vīryam ||9.43.6||

pra | naḥ | indo iti | mahe | tane / ūrmim | na | bibhrat | arṣasi || abhi | devān | ayāsyaḥ ||9.44.1||
matī | juṣṭaḥ | dhiyā | hitaḥ / somaḥ | hinve | parā-vati || viprasya | dhārayā | kaviḥ ||9.44.2||
ayam | deveṣu | jāgr̥viḥ / sutaḥ | eti | pavitre | ā || somaḥ | yāti | vi-carṣaṇiḥ ||9.44.3||
saḥ | naḥ | pavasva | vāja-yuḥ / cakrāṇaḥ | cārum | adhvaram || barhiṣmān | ā | vivāsati ||9.44.4||
saḥ | naḥ | bhagāya | vāyave / vipra-vīraḥ | sadā-vr̥dhaḥ || somaḥ | deveṣu | ā | yamat ||9.44.5||
saḥ | naḥ | adya | vasuttaye / kratu-vit | gātuvit-tamaḥ || vājam | jeṣi | śravaḥ | br̥hat ||9.44.6||

saḥ | pavasva | madāya | kam / nr̥-cakṣāḥ | deva-vītaye || indo iti | indrāya | pītaye ||9.45.1||
saḥ | naḥ | arṣa | abhi | dūtyam / tvam | indrāya | tośase || devān | sakhi-bhyaḥ | ā | varam ||9.45.2||
uta | tvām | aruṇam | vayam / gobhiḥ | añjmaḥ | madāya | kam || vi | naḥ | rāye | duraḥ | vr̥dhi ||9.45.3||
ati | ūm̐ iti | pavitram | akramīt / vājī | dhuram | na | yāmani || induḥ | deveṣu | patyate ||9.45.4||
sam | īmiti | sakhāyaḥ | asvaran / vane | krīḷantam | ati-avim || indum | nāvāḥ | anūṣata ||9.45.5||
tayā | pavasva | dhārayā / yayā | pītaḥ | vi-cakṣase || indo iti | stotre | su-vīryam ||9.45.6||

asr̥gran | deva-vītaye / atyāsaḥ | kr̥tvyāḥ-iva || kṣarantaḥ | parvata-vr̥dhaḥ ||9.46.1||
pari-kr̥tāsaḥ | indavaḥ / yoṣā-iva | pitrya-vatī || vāyum | somāḥ | asr̥kṣata ||9.46.2||
ete | somāsaḥ | indavaḥ / prayasvantaḥ | camū iti | sutāḥ || indram | vardhanti | karma-bhiḥ ||9.46.3||
ā | dhāvata | su-hastyaḥ / śukrā | gr̥bhṇīta | manthinā || gobhiḥ | śrīṇīta | matsaram ||9.46.4||
saḥ | pavasva | dhanam-jaya / pra-yantā | rādhasaḥ | mahaḥ || asmabhyam | soma | gātu-vit ||9.46.5||
etam | mr̥janti | marjyam / pavamānam | daśa | kṣipaḥ || indrāya | matsaram | madam ||9.46.6||

ayā | somaḥ | su-kr̥tyayā / mahaḥ | cit | abhi | avardhata || mandānaḥ | ut | vr̥ṣa-yate ||9.47.1||
kr̥tāni | it | asya | kartvā / cetante | dasyu-tarhaṇā || r̥ṇā | ca | dhr̥ṣṇuḥ | cayate ||9.47.2||
āt | somaḥ | indriyaḥ | rasaḥ / vajraḥ | sahasra-sāḥ | bhuvat || uktham | yat | asya | jāyate ||9.47.3||
svayam | kaviḥ | vi-dhartari / viprāya | ratnam | icchati || yadi | marmr̥jyate | dhiyaḥ ||9.47.4||
sisāsatuḥ | rayīṇām / vājeṣu | arvatām-iva || bhareṣu | jigyuṣām | asi ||9.47.5||

tam | tvā | nr̥mṇāni | vibhratam / sadha-stheṣu | mahaḥ | divaḥ || cārum | su-kr̥tyayā | īmahe ||9.48.1||
saṁvr̥kta-dhr̥ṣṇum | ukthyam / mahā-mahivratam | madam || śatam | puraḥ | rurukṣaṇim ||9.48.2||
ataḥ | tvā | rayim | abhi / rājānam | sukrato iti su-krato | divaḥ || su-parṇaḥ | avyathiḥ | bharat ||9.48.3||
viśvasmai | it | svaḥ | dr̥śe / sādhāraṇam | rajaḥ-turam || gopām | r̥tasya | viḥ | bharat ||9.48.4||
adha | hinvānaḥ | indriyam / jyāyaḥ | mahi-tvam | ānaśe || abhiṣṭi-kr̥t | vi-carṣaṇiḥ ||9.48.5||

pavasva | vr̥ṣṭim | ā | su | naḥ / apām | ūrmim | divaḥ | pari || ayakṣmāḥ | br̥hatīḥ | iṣaḥ ||9.49.1||
tayā | pavasva | dhārayā / yayā | gāvaḥ | iha | ā-gaman || janyāsaḥ | upa | naḥ | gr̥ham ||9.49.2||
ghr̥tam | pavasva | dhārayā | yajñeṣu | deva-vītamaḥ || asmabhyam | vr̥ṣṭim | ā | pava ||9.49.3||
saḥ | naḥ | ūrje | vi | avyayam / pavitram | dhāva | dhārayā || devāsaḥ | śr̥ṇavan | hi | kam ||9.49.4||
pavamānaḥ | asisyadat / rakṣāṁsi | apa-jaṅghanat || pratna-vat | rocayan | rucaḥ ||9.49.5||

ut | te | śuṣmāsaḥ | īrate / sindhoḥ | ūrmeḥ-iva | svanaḥ || vāṇasya | codaya | pavim ||9.50.1||
pra-save | te | ut | īrate / tisraḥ | vācaḥ | makhasyuvaḥ || yat | avye | eṣi | sānavi ||9.50.2||
avyaḥ | vāre | pari | priyam / harim | hinvanti | adri-bhiḥ || pavamānam | madhu-ścutam ||9.50.3||
ā | pavasva | madin-tama / pavitram | dhārayā | kave || arkasya | yonim | ā-sadam ||9.50.4||
saḥ | pavasva | madin-tama / gobhiḥ | añjānaḥ | aktu-bhiḥ || indo iti | indrāya | pītaye ||9.50.5||

adhvaryo iti | adri-bhiḥ | sutam / somam | pavitre | ā | sr̥ja || punīhi | indrāya | pātave ||9.51.1||
divaḥ | pīyūṣam | ut-tamam / somam | indrāya | vajriṇe || sunota | madhumat-tamam ||9.51.2||
tava | tye | indo iti | andhasaḥ / devāḥ | madhoḥ | vi | aśnate || pavamānasya | marutaḥ ||9.51.3||
tvam | hi | soma | vardhayan / sutaḥ | madāya | bhūrṇaye || vr̥ṣan | stotāram | ūtaye ||9.51.4||
abhi | arṣa | vi-cakṣaṇa / pavitram | dhārayā | sutaḥ || abhi | vājam | uta | śravaḥ ||9.51.5||

pari | dyukṣaḥ | sanat-rayiḥ / bharat | vājam | naḥ | andhasā || suvānaḥ | arṣa | pavitre | ā ||9.52.1||
tava | pratnebhiḥ | adhva-bhiḥ / avyaḥ | vāre | pari | priyaḥ || sahasra-dhāraḥ | yāt | tanā ||9.52.2||
caruḥ | na | yaḥ | tam | īṅkhaya / indo iti | na | dānam | īṅkhaya || vadhaiḥ | vadhasno iti vadha-sno | īṅkhaya ||9.52.3||
ni | śuṣmam | indo iti | eṣām / puru-hūta | janānām || yaḥ | asmān | ā-dideśati ||9.52.4||
śatam | naḥ | indo iti | ūti-bhiḥ / sahasram | vā | śucīṇām || pavasva | maṁhayat-rayiḥ ||9.52.5||

ut | te | śuṣmāsaḥ | asthuḥ / rakṣaḥ | bhindantaḥ | adri-vaḥ || nudasva | yāḥ | pari-spr̥dhaḥ ||9.53.1||
ayā | ni-jaghniḥ | ojasā / ratha-saṅge | dhane | hite || stavai | abibhyuṣā | hr̥dā ||9.53.2||
asya | vratāni | na | ā-dhr̥ṣe / pavamānasya | duḥ-dhyā || ruja | yaḥ | tvā | pr̥tanyati ||9.53.3||
tam | hinvanti | mada-cyutam / harim | nadīṣu | vājinam || indum | indrāya | matsaram ||9.53.4||

asya | pratnām | anu | dyutam / śukram | duduhre | ahrayaḥ || payaḥ | sahasra-sām | r̥ṣim ||9.54.1||
ayam | sūryaḥ-iva | upa-dr̥k / ayam | sarāṁsi | dhāvati || sapta | pra-vataḥ | ā | divam ||9.54.2||
ayam | viśvāni | tiṣṭhati / punānaḥ | bhuvanā | upari || somaḥ | devaḥ | na | sūryaḥ ||9.54.3||
pari | naḥ | deva-vītaye / vājān | arṣasi | go-mataḥ || punānaḥ | indo iti | indra-yuḥ ||9.54.4||

yavam-yavam | naḥ | andhasā / puṣṭam-puṣṭam | pari | srava || soma | viśvā | ca | saubhagā ||9.55.1||
indo iti | yathā | tava | stavaḥ / yathā | te | jātam | andhasaḥ || ni | barhiṣi | priye | sadaḥ ||9.55.2||
uta | naḥ | go-vit | aśva-vit / pavasva | soma | andhasā || makṣu-tamebhiḥ | aha-bhiḥ ||9.55.3||
yaḥ | jināti | na | jīyate / hanti | śatrum | abhi-itya || saḥ | pavasva | sahasra-jit ||9.55.4||

pari | somaḥ | r̥tam | br̥hat / āśuḥ | pavitre | arṣati || vi-ghnan | rakṣāṁsi | deva-yuḥ ||9.56.1||
yat | somaḥ | vājam | arṣati / śatam | dhārāḥ | apasyuvaḥ || indrasya | sakhyam | ā-viśan ||9.56.2||
abhi | tvā | yoṣaṇaḥ | daśa / jāram | na | kanyā | anūṣata || mr̥jyase | soma | sātaye ||9.56.3||
tvam | indrāya | viṣṇave / svāduḥ | indo iti | pari | srava || nr̥̄n | stotr̥̄n | pāhi | aṁhasaḥ ||9.56.4||

pra | te | dhārāḥ | asaścataḥ / divaḥ | na | yanti | vr̥ṣṭayaḥ || accha | vājam | sahasriṇam ||9.57.1||
abhi | priyāṇi | kāvyā / viśvā | cakṣāṇaḥ | arṣati || hariḥ | tuñjānaḥ | āyudhā ||9.57.2||
saḥ | marmr̥jānaḥ | āyu-bhiḥ / ibhaḥ | rājā-iva | su-vrataḥ || śyenaḥ | na | vaṁsu | sīdati ||9.57.3||
saḥ | naḥ | viśvā | divaḥ | vasu / uto iti | pr̥thivyāḥ | adhi || punānaḥ | indo iti | ā | bhara ||9.57.4||

tarat | saḥ | mandī | dhāvati / dhārā | sutasya | andhasaḥ || tarat | saḥ | mandī | dhāvati ||9.58.1||
usrā | veda | vasūnām / martasya | devī | avasaḥ || tarat | saḥ | mandī | dhāvati ||9.58.2||
dhvasrayoḥ | puru-santyoḥ / ā | sahasrāṇi | dadmahe || tarat | saḥ | mandī | dhāvati ||9.58.3||
ā | yayoḥ | triṁśatam | tanā / sahasrāṇi | ca | dadmahe || tarat | saḥ | mandī | dhāvati ||9.58.4||

pavasva | go-jit | aśva-jit / viśva-jit | soma | raṇya-jit || prajā-vat | ratnam | ā | bhara ||9.59.1||
pavasva | at-bhyaḥ | adābhyaḥ / pavasva | oṣadhībhyaḥ || pavasva | dhiṣaṇābhyaḥ ||9.59.2||
tvam | soma | pavamānaḥ / viśvāni | duḥ-itā | tara || kaviḥ | sīda | ni | barhiṣi ||9.59.3||
pavamāna | svaḥ | vidaḥ / jāyamānaḥ | abhavaḥ | mahān || indo iti | viśvān | abhi | it | asi ||9.59.4||

pra | gāyatreṇa | gāyata / pavamānam | vi-carṣaṇim || indum | sahasra-cakṣasam ||9.60.1||
tvam | tvā | sahasra-cakṣasam / atho iti | sahasra-bharṇasam || ati | vāram | apāviṣuḥ ||9.60.2||
ati | vārān | pavamānaḥ | asisyadat / kalaśān | abhi | dhāvati || indrasya | hārdi | ā-viśan ||9.60.3||
indrasya | soma | rādhase / śam | pavasva | vi-carṣaṇe || prajā-vat | retaḥ | ā | bhara ||9.60.4||

ayā | vītī | pari | srava / yaḥ | te | indo iti | madeṣu | ā || ava-ahan | navatīḥ | nava ||9.61.1||
puraḥ | sadyaḥ | itthā-dhiye / divaḥ-dāsāya | śambaram || adha | tyam | turvaśam | yadum ||9.61.2||
pari | naḥ | aśvam | aśva-vit / go-mat | indo iti | hiraṇya-vat || kṣara | sahasriṇīḥ | iṣaḥ ||9.61.3||
pavamānasya | te | vayam / pavitram | abhi-undataḥ || sakhi-tvam | ā | vr̥ṇīmahe ||9.61.4||
ye | te | pavitram | ūrmayaḥ / abhi-kṣaranti | dhārayā || tebhiḥ | naḥ | soma | mr̥ḷaya ||9.61.5||
saḥ | naḥ | punānaḥ | ā | bhara / rayim | vīra-vatīm | iṣam || īśānaḥ | soma | viśvataḥ ||9.61.6||
etam | ūm̐ iti | tyam | daśa | kṣipaḥ / mr̥janti | sindhu-mātaram || sam | ādityebhiḥ | akhyata ||9.61.7||
sam | indreṇa | uta | vāyunā / sutaḥ | eti | pavitre | ā || sam | sūryasya | raśmi-bhiḥ ||9.61.8||
saḥ | naḥ | bhagāya | vāyave / pūṣṇe | pavasva | madhu-mān || cāruḥ | mitre | varuṇe | ca ||9.61.9||
uccā | te | jātam | andhasaḥ / divi | sat | bhūmiḥ | ā | dade || ugram | śarma | mahi | śravaḥ ||9.61.10||
enā | viśvāni | aryaḥ | ā / dyumnāni | mānuṣāṇām || sisāsantaḥ | vanāmahe ||9.61.11||
saḥ | naḥ | indrāya | yajyave / varuṇāya | marut-bhyaḥ || varivaḥ-vit | pari | srava ||9.61.12||
upo iti | su | jātam | ap-turam / gobhiḥ | bhaṅgam | pari-kr̥tam || indum | devāḥ | ayāsiṣuḥ ||9.61.13||
tam | it | vardhantu | naḥ | giraḥ / vatsam | saṁśiśvarīḥ-iva || yaḥ | indrasya | hr̥dam-saniḥ ||9.61.14||
arṣa | naḥ | soma | śam | gave / dhukṣasva | pipyuṣīm | iṣam || vardha | samudram | ukthyam ||9.61.15||
pavamānaḥ | ajījanat / divaḥ | citram | na | tanyatum || jyotiḥ | vaiśvānaram | br̥hat ||9.61.16||
pavamānasya | te | rasaḥ / madaḥ | rājan | aducchunaḥ || vi | vāram | avyam | arṣati ||9.61.17||
pavamāna | rasaḥ | tava / dakṣaḥ | vi | rājati | dyu-mān || jyotiḥ | viśvam | svaḥ | dr̥śe ||9.61.18||
yaḥ | te | madaḥ | vareṇyaḥ / tena | pavasva | andhasā || deva-avīḥ | aghaśaṁsa-hā ||9.61.19||
jaghniḥ | vr̥tram | amitriyam / sasniḥ | vājam | dive-dive || go-sāḥ | ūm̐ iti | aśva-sāḥ | asi ||9.61.20||
sam-miślaḥ | aruṣaḥ | bhava / su-upasthābhiḥ | na | dhenu-bhiḥ || sīdan | śyenaḥ | na | yonim | ā ||9.61.21||
saḥ | pavasva | yaḥ | āvitha / indram | vr̥trāya | hantave || vavri-vāṁsam | mahīḥ | apaḥ ||9.61.22||
su-vīrāsaḥ | vayam | dhanā / jayema | soma | mīḍhvaḥ || punānaḥ | vardha | naḥ | giraḥ ||9.61.23||
tvā-ūtāsaḥ | tava | avasā / syāma | vanvantaḥ | ā-muraḥ || soma | vrateṣu | jāgr̥hi ||9.61.24||
apa-ghnan | pavate | mr̥dhaḥ / apa | somaḥ | arāvṇaḥ || gacchan | indrasya | niḥ-kr̥tam ||9.61.25||
mahaḥ | naḥ | rāyaḥ | ā | bhara / pavamāna | jahi | mr̥dhaḥ || rāsva | indo iti | vīra-vat | yaśaḥ ||9.61.26||
na | tvā | śatam | cana | hrutaḥ / rādhaḥ | ditsantam | ā | minan || yat | punānaḥ | makhasyase ||9.61.27||
pavasva | indo iti | vr̥ṣā | sutaḥ / kr̥dhi | naḥ | yaśasaḥ | jane || viśvāḥ | apa | dviṣaḥ | jahi ||9.61.28||
asya | te | sakhye | vayam / tava | indo iti | dyumne | ut-tame || sasahyāma | pr̥tanyataḥ ||9.61.29||
yā | te | bhīmāni | āyudhā / tigmāni | santi | dhūrvaṇe || rakṣa | samasya | naḥ | nidaḥ ||9.61.30||

ete | asr̥gram | indavaḥ / tiraḥ | pavitram | āśavaḥ || viśvāni | abhi | saubhagā ||9.62.1||
vi-ghnantaḥ | duḥ-itā | puru / su-gā | tokāya | vājinaḥ || tanā | kr̥ṇvantaḥ | arvate ||9.62.2||
kr̥ṇvantaḥ | varivaḥ | gave / abhi | arṣanti | su-stutim || iḷām | asmabhyam | sam-yatam ||9.62.3||
asāvi | aṁśuḥ | madāya / ap-su | dakṣaḥ | giri-sthāḥ || śyenaḥ | na | yonim | ā | asadat ||9.62.4||
śubhram | andhaḥ | deva-vātam / ap-su | dhūtaḥ | nr̥-bhiḥ | sutaḥ || svadanti | gāvaḥ | payaḥ-bhiḥ ||9.62.5||
āt | īm | aśvam | na | hetāraḥ / aśūśubhan | amr̥tāya || madhvaḥ | rasam | sadha-māde ||9.62.6||
yāḥ | te | dhārāḥ | madhu-ścutaḥ / asr̥gram | indo iti | ūtaye || tābhiḥ | pavitram | ā | asadaḥ ||9.62.7||
saḥ | arṣa | indrāya | pītaye / tiraḥ | romāṇi | avyayā || sīdan | yonā | vaneṣu | ā ||9.62.8||
tvam | indo iti | pari | srava / svādiṣṭhaḥ | aṅgiraḥ-bhyaḥ || varivaḥ-vit | ghr̥tam | payaḥ ||9.62.9||
ayam | vi-carṣaṇiḥ | hitaḥ / pavamānaḥ | saḥ | cetati || hinvānaḥ | āpyam | br̥hat ||9.62.10||
eṣaḥ | vr̥ṣā | vr̥ṣa-vrataḥ / pavamānaḥ | aśasti-hā || karat | vasūni | dāśuṣe ||9.62.11||
ā | pavasva | sahasriṇam / rayim | go-mantam | aśvinam || puru-candram | puru-spr̥ham ||9.62.12||
eṣaḥ | syaḥ | pari | sicyate / marmr̥jyamānaḥ | āyu-bhiḥ || uru-gāyaḥ | kavi-kratuḥ ||9.62.13||
sahasra-ūtiḥ | śata-maghaḥ / vi-mānaḥ | rajasaḥ | kaviḥ || indrāya | pavate | madaḥ ||9.62.14||
girā | jātaḥ | iha | stutaḥ / induḥ | indrāya | dhīyate || viḥ | yonā | vasatau-iva ||9.62.15||
pavamānaḥ | sutaḥ | nr̥-bhiḥ / somaḥ | vājam-iva | asarat || camūṣu | śakmanā | ā-sadam ||9.62.16||
tam | tri-pr̥ṣṭhe | tri-bandhure / rathe | yuñjanti | yātave || r̥ṣīṇām | sapta | dhīti-bhiḥ ||9.62.17||
tam | sotāraḥ | dhana-spr̥tam / āśum | vājāya | yātave || harim | hinota | vājinam ||9.62.18||
ā-viśan | kalaśam | sutaḥ / viśvāḥ | arṣan | abhi | śriyaḥ || śūraḥ | na | goṣu | tiṣṭhati ||9.62.19||
ā | te | indo iti | madāya | kam / payaḥ | duhanti | āyavaḥ || devāḥ | devebhyaḥ | madhu ||9.62.20||
ā | naḥ | somam | pavitre | ā / sr̥jata | madhumat-tamam || devebhyaḥ | devaśrut-tamam ||9.62.21||
ete | somāḥ | asr̥kṣata / gr̥ṇānāḥ | śravase | mahe || madin-tamasya | dhārayā ||9.62.22||
abhi | gavyāni | vītaye / nr̥mṇā | punānaḥ | arṣasi || sanat-vājaḥ | pari | srava ||9.62.23||
uta | naḥ | go-matīḥ | iṣaḥ / viśvāḥ | arṣa | pari-stubhaḥ || gr̥ṇānaḥ | jamat-agninā ||9.62.24||
pavasva | vācaḥ | agriyaḥ / soma | citrābhiḥ | ūti-bhiḥ || abhi | viśvāni | kāvyā ||9.62.25||
tvam | samudriyāḥ | apaḥ / agriyaḥ | vācaḥ | īrayan || pavasva | viśvam-ejaya ||9.62.26||
tubhya | imā | bhuvanā | kave / mahimne | soma | tasthire || tubhyam | arṣanti | sindhavaḥ ||9.62.27||
pra | te | divaḥ | na | vr̥ṣṭayaḥ / dhārāḥ | yanti | asaścataḥ || abhi | śukrām | upa-stiram ||9.62.28||
indrāya | indum | punītana / ugram | dakṣāya | sādhanam || īśānam | vīti-rādhasam ||9.62.29||
pavamānaḥ | r̥taḥ | kaviḥ / somaḥ | pavitram | ā | asadat || dadhat | stotre | su-vīryam ||9.62.30||

ā | pavasva | sahasriṇam / rayim | soma | su-vīryam || asme iti | śravāṁsi | dhāraya ||9.63.1||
iṣam | ūrjam | ca | pinvase / indrāya | matsarin-tamaḥ || camūṣu | ā | ni | sīdasi ||9.63.2||
sutaḥ | indrāya | viṣṇave / somaḥ | kalaśe | akṣarat || madhu-mān | astu | vāyave ||9.63.3||
ete | asr̥gram | āśavaḥ / ati | hvarāṁsi | babhravaḥ || somāḥ | r̥tasya | dhārayā ||9.63.4||
indram | vardhantaḥ | ap-turaḥ / kr̥ṇvantaḥ | viśvam | āryam || apa-ghnantaḥ | arāvṇaḥ ||9.63.5||
sutāḥ | anu | svam | ā | rajaḥ / abhi | arṣanti | babhravaḥ || indram | gacchantaḥ | indavaḥ ||9.63.6||
ayā | pavasva | dhārayā / yayā | sūryam | arocayaḥ || hinvānaḥ | mānuṣīḥ | apaḥ ||9.63.7||
ayukta | sūraḥ | etaśam / pavamānaḥ | manau | adhi || antarikṣeṇa | yātave ||9.63.8||
uta | tyāḥ | haritaḥ | daśa / sūraḥ | ayukta | yātave || induḥ | indraḥ | iti | bruvan ||9.63.9||
pari | itaḥ | vāyave | sutam / giraḥ | indrāya | matsaram || avyaḥ | vāreṣu | siñcata ||9.63.10||
pavamāna | vidāḥ | rayim / asmabhyam | soma | dustaram || yaḥ | duḥ-naśaḥ | vanuṣyatā ||9.63.11||
abhi | arṣa | sahasriṇam / rayim | go-mantam | aśvinam || abhi | vājam | uta | śravaḥ ||9.63.12||
somaḥ | devaḥ | na | sūryaḥ / adri-bhiḥ | pavate | sutaḥ || dadhānaḥ | kalaśe | rasam ||9.63.13||
ete | dhāmāni | āryā / śukrāḥ | r̥tasya | dhārayā || vājam | go-mantam | akṣaran ||9.63.14||
sutāḥ | indrāya | vajriṇe / somāsaḥ | dadhi-āśiraḥ || pavitram | ati | akṣaran ||9.63.15||
pra | soma | madhumat-tamaḥ / rāye | arṣa | pavitre | ā || madaḥ | yaḥ | deva-vītamaḥ ||9.63.16||
tam | īmiti | mr̥janti | āyavaḥ / harim | nadīṣu | vājinam || indum | indrāya | matsaram ||9.63.17||
ā | pavasva | hiraṇya-vat / aśva-vat | soma | vīra-vat || vājam | go-mantam | ā | bhara ||9.63.18||
pari | vāje | na | vāja-yum / avyaḥ | vāreṣu | siñcata || indrāya | madhumat-tamam ||9.63.19||
kavim | mr̥janti | marjyam / dhībhiḥ | viprāḥ | avasyavaḥ || vr̥ṣā | kanikrat | arṣati ||9.63.20||
vr̥ṣaṇam | dhībhiḥ | ap-turam / somam | r̥tasya | dhārayā || matī | viprāḥ | sam | asvaran ||9.63.21||
pavasva | deva | āyuṣak / indram | gacchatu | te | madaḥ || vāyum | ā | roha | dharmaṇā ||9.63.22||
pavamāna | ni | tośase / rayim | soma | śravāyyam || priyaḥ | samudram | ā | viśa ||9.63.23||
apa-ghnan | pavase | mr̥dhaḥ / kratu-vit | soma | matsaraḥ || nudasva | adeva-yum | janam ||9.63.24||
pavamānāḥ | asr̥kṣata / somāḥ | śukrāsaḥ | indavaḥ || abhi | viśvāni | kāvyā ||9.63.25||
pavamānāsaḥ | āśavaḥ / śubhrāḥ | asr̥gram | indavaḥ || ghnantaḥ | viśvāḥ | apa | dviṣaḥ ||9.63.26||
pavamānāḥ | divaḥ | pari / antarikṣāt | asr̥kṣata || pr̥thivyāḥ | adhi | sānavi ||9.63.27||
punānaḥ | soma | dhārayā / indo iti | viśvāḥ | apa | sridhaḥ || jahi | rakṣāṁsi | sukrato iti su-krato ||9.63.28||
apa-ghnan | soma | rakṣasaḥ / abhi | arṣa | kanikradat || dyu-mantam | śuṣmam | ut-tamam ||9.63.29||
asme iti | vasūni | dhāraya / soma | divyāni | pārthivā || indo iti | viśvāni | vāryā ||9.63.30||

vr̥ṣā | soma | dyu-mān | asi / vr̥ṣā | deva | vr̥ṣa-vrataḥ || vr̥ṣā | dharmāṇi | dadhiṣe ||9.64.1||
vr̥ṣṇaḥ | te | vr̥ṣṇyam | śavaḥ / vr̥ṣā | vanam | vr̥ṣā | madaḥ || satyam | vr̥ṣan | vr̥ṣā | it | asi ||9.64.2||
aśvaḥ | na | cakradaḥ | vr̥ṣā / sam | gāḥ | indo iti | sam | arvataḥ || vi | naḥ | rāye | duraḥ | vr̥dhi ||9.64.3||
asr̥kṣata | pra | vājinaḥ / gavyā | somāsaḥ | aśva-yā || śukrāsaḥ | vīra-yā | āśavaḥ ||9.64.4||
śumbhamānāḥ | r̥tayu-bhiḥ / mr̥jyamānāḥ | gabhastyoḥ || pavante | vāre | avyaye ||9.64.5||
te | viśvā | dāśuṣe | vasu / somāḥ | divyāni | pārthivā || pavantām | ā | antarikṣyā ||9.64.6||
pavamānasya | viśva-vit / pra | te | sargāḥ | asr̥kṣata || sūryasya-iva | na | raśmayaḥ ||9.64.7||
ketum | kr̥ṇvan | divaḥ | pari / viśvā | rūpā | abhi | arṣasi || samudraḥ | soma | pinvase ||9.64.8||
hinvānaḥ | vācam | iṣyasi / pavamāna | vi-dharmaṇi || akrān | devaḥ | na | sūryaḥ ||9.64.9||
induḥ | paviṣṭa | cetanaḥ / priyaḥ | kavīnām | matī || sr̥jat | aśvam | rathīḥ-iva ||9.64.10||
ūrmiḥ | yaḥ | te | pavitre | ā / dava-avīḥ | pari-akṣarat || sīdan | r̥tasya | yonim | ā ||9.64.11||
saḥ | naḥ | arṣa | pavitre | ā / madaḥ | yaḥ | deva-vītamaḥ || indo iti | indrāya | pītaye ||9.64.12||
iṣe | pavasva | dhārayā / mr̥jyamānaḥ | manīṣi-bhiḥ || indo iti | rucā | abhi | gāḥ | ihi ||9.64.13||
punānaḥ | varivaḥ | kr̥dhi / ūrjam | janāya | girvaṇaḥ || hare | sr̥jānaḥ | ā-śiram ||9.64.14||
punānaḥ | deva-vītaye / indrasya | yāhi | niḥ-kr̥tam || dyutānaḥ | vāji-bhiḥ | yataḥ ||9.64.15||
pra | hinvānāsaḥ | indavaḥ / accha | samudram | āśavaḥ || dhiyā | jūtāḥ | asr̥kṣata ||9.64.16||
marmr̥jānāsaḥ | āyavaḥ / vr̥thā | samudram | indavaḥ || agman | r̥tasya | yonim | ā ||9.64.17||
pari | naḥ | yāhi | asma-yuḥ / viśvā | vasūni | ojasā || pāhi | naḥ | śarma | vīra-vat ||9.64.18||
mimāti | vahniḥ | etaśaḥ / padam | yujānaḥ | r̥kva-bhiḥ || pra | yat | samudre | ā-hitaḥ ||9.64.19||
ā | yat | yonim | hiraṇyayam / āśuḥ | r̥tasya | sīdati || jahāti | apra-cetasaḥ ||9.64.20||
abhi | venāḥ | anūṣata / iyakṣanti | pra-cetasaḥ || majjanti | avi-cetasaḥ ||9.64.21||
indrāya | indo iti | marutvate / pavasva | madhumat-tamaḥ || r̥tasya | yonim | ā-sadam ||9.64.22||
tam | tvā | viprāḥ | vacaḥ-vidaḥ / pari | kr̥ṇvanti | vedhasaḥ || sam | tvā | mr̥janti | āyavaḥ ||9.64.23||
rasam | te | mitraḥ | aryamā / pibanti | varuṇaḥ | kave || pavamānasya | marutaḥ ||9.64.24||
tvam | soma | vipaḥ-citam / punānaḥ | vācam | iṣyasi || indo iti | sahasra-bharṇasam ||9.64.25||
uto iti | sahasra-bharṇasam / vācam | soma | makhasyuvam || punānaḥ | indo iti | ā | bhara ||9.64.26||
punānaḥ | indo iti | eṣām / puru-hūta | janānām || priyaḥ | samudram | ā | viśa ||9.64.27||
davidyutatyā | rucā | pari-stobhantyā | kr̥pā || somāḥ | śukrāḥ | go-āśiraḥ ||9.64.28||
hinvānaḥ | hetr̥-bhiḥ | yataḥ / ā | vājam | vājī | akramīt || sīdantaḥ | vanuṣaḥ | yathā ||9.64.29||
r̥dhak | soma | svastaye / sam-jagmānaḥ | divaḥ | kaviḥ || pavasva | sūryaḥ | dr̥śe ||9.64.30||

hinvanti | sūram | usrayaḥ / svasāraḥ | jāmayaḥ | patim || mahām | indum | mahīyuvaḥ ||9.65.1||
pavamāna | rucā-rucā / devaḥ | devebhyaḥ | pari || viśvā | vasūni | ā | viśa ||9.65.2||
ā | pavamāna | su-stutim / vr̥ṣṭim | devebhyaḥ | duvaḥ || iṣe | pavasva | sam-yatam ||9.65.3||
vr̥ṣā | hi | asi | bhānunā / dyu-mantam | tvā | havāmahe || pavamāna | su-ādhyaḥ ||9.65.4||
ā | pāvasva | su-vīryam / mandamānaḥ | su-āyudha || iho iti | su | indo iti | ā | gahi ||9.65.5||
yat | at-bhiḥ | pari-sicyase / mr̥jyamānaḥ | gabhastyoḥ || druṇā | sadha-stham | aśnuṣe ||9.65.6||
pra | somāya | vyaśva-vat / pavamānāya | gāyata || mahe | sahasra-cakṣase ||9.65.7||
yasya | varṇam | madhu-ścutam / harim | hinvanti | adri-bhiḥ || indum | indrāya | pītaye ||9.65.8||
tasya | te | vājinaḥ | vayam / viśvā | dhanāni | jigyuṣaḥ || sakhi-tvam | ā | vr̥ṇīmahe ||9.65.9||
vr̥ṣā | pavasva | dhārayā / marutvate | ca | matsaraḥ || viśvā | dadhānaḥ | ojasā ||9.65.10||
tam | tvā | dhartāram | oṇyoḥ / pavamāna | svaḥ-dr̥śam || hinve | vājeṣu | vājinam ||9.65.11||
ayā | cittaḥ | vipā | anayā / hariḥ | pavasva | dhārayā || yujam | vājeṣu | codaya ||9.65.12||
ā | naḥ | indo iti | mahīm | iṣam / pavasva | viśva-darśataḥ || asmabhyam | soma | gātu-vit ||9.65.13||
ā | kalaśāḥ | anūṣata / indo iti | dhārābhiḥ | ojasā || ā | indrasya | pītaye | viśa ||9.65.14||
yasya | te | madyam | rasam / tīvram | duhanti | adri-bhiḥ || saḥ | pavasva | abhimāti-hā ||9.65.15||
rājā | medhābhiḥ | īyate / pavamānaḥ | manau | adhi || antarikṣeṇa | yātave ||9.65.16||
ā | naḥ | indo iti | śata-gvinam / gavām | poṣam | su-aśvyam || vaha | bhagattim | ūtaye ||9.65.17||
ā | naḥ | soma | sahaḥ | juvaḥ / rūpam | na | varcase | bhara || susvānaḥ | deva-vītaye ||9.65.18||
arṣa | soma | dyumat-tamaḥ / abhi | droṇāni | roruvat || sīdan | śyenaḥ | na | yonim | ā ||9.65.19||
apsāḥ | indrāya | vāyave / varuṇāya | marut-bhyaḥ || somaḥ | arṣati | viṣṇave ||9.65.20||
iṣam | tokāya | naḥ | dadhat / asmabhyam | soma | viśvataḥ || ā | pavasva | sahasriṇam ||9.65.21||
ye | somāsaḥ | parā-vati / ye | arvā-vati | sunvire || ye | vā | adaḥ | śaryaṇā-vati ||9.65.22||
ye | ārjīkeṣu | kr̥tva-su / ye | madhye | pastyānām || ye | vā | janeṣu | pañca-su ||9.65.23||
te | naḥ | vr̥ṣṭim | divaḥ | pari / pavantām | ā | su-vīryam || suvānāḥ | devāsaḥ | indavaḥ ||9.65.24||
pavate | haryataḥ | hariḥ / gr̥ṇānaḥ | jamat-agninā || hinvānaḥ | goḥ | adhi | tvaci ||9.65.25||
pra | śukrāsaḥ | vayaḥ-juvaḥ / hinvānāsaḥ | na | saptayaḥ || śrīṇānāḥ | ap-su | mr̥ñjata ||9.65.26||
tam | tvā | suteṣu | ā-bhuvaḥ / hinvire | deva-tātaye || saḥ | pavasva | anayā | rucā ||9.65.27||
ā | te | dakṣam | mayaḥ-bhuvam / vahnim | adya | vr̥ṇīmahe || pāntam | ā | puru-spr̥ham ||9.65.28||
ā | mandram | ā | vareṇyam / ā | vipram | ā | manīṣiṇam || pāntam | ā | puru-spr̥ham ||9.65.29||
ā | rayim | ā | su-cetunam / ā | sukrato iti su-krato | tanūṣu | ā || pāntam | ā | puru-spr̥ham ||9.65.30||

pavasva | viśva-carṣaṇe / abhi | viśvāni | kāvyā || sakhā | sakhi-bhyaḥ | īḍyaḥ ||9.66.1||
tābhyam | viśvasya | rājasi / ye iti | pavamāna | dhāmanī iti || pratīcī iti | soma | tasthatuḥ ||9.66.2||
pari | dhāmāni | yāni | te / tvam | soma | asi | viśvataḥ || pavamāna | r̥tu-bhiḥ | kave ||9.66.3||
pavasva | janayan | iṣaḥ / abhi | viśvāni | vāryā || sakhā | sakhi-bhyaḥ | ūtaye ||9.66.4||
tava | śukrāsaḥ | arcayaḥ / divaḥ | pr̥ṣṭhe | vi | tanvate || pavitram | soma | dhāma-bhiḥ ||9.66.5||
tava | ime | sapta | sindhavaḥ / pra-śiṣam | soma | sisrate || tubhyam | dhāvanti | dhenavaḥ ||9.66.6||
pra | soma | yāhi | dhārayā / sutaḥ | indrāya | matsaraḥ || dadhānaḥ | akṣiti | śravaḥ ||9.66.7||
sam | ūm̐ iti | tvā | dhībhiḥ | asvaran / hinvatīḥ | sapta | jāmayaḥ || vipram | ājā | vivasvataḥ ||9.66.8||
mr̥janti | tvā | sam | agruvaḥ / avye | jīrau | adhi | svani || rebhaḥ | yat | ajyase | vane ||9.66.9||
pavamānasya | te | kave / vājin | sargāḥ | asr̥kṣata || arvantaḥ | na | śravasyavaḥ ||9.66.10||
accha | kośam | madhu-ścutam / asr̥gram | vāre | avyaye || avāvaśanta | dhītayaḥ ||9.66.11||
accha | samudram | indavaḥ / astam | gāvaḥ | na | dhenavaḥ || agman | r̥tasya | yonim | ā ||9.66.12||
pra | naḥ | indo iti | mahe | raṇe / āpaḥ | arṣanti | sindhavaḥ || yat | gobhiḥ | vāsayiṣyase ||9.66.13||
asya | te | sakhye | vayam / iyakṣantaḥ | tvā-ūtayaḥ || indo iti | sakhi-tvam | uśmasi ||9.66.14||
ā | pavasva | go-iṣṭaye / mahe | soma | nr̥-cakṣase || ā | indrasya | jaṭhare | viśa ||9.66.15||
mahān | asi | soma | jyeṣṭhaḥ / ugrāṇām | indo iti | ojiṣṭhaḥ || yudhvā | san | śaśvat | jigetha ||9.66.16||
yaḥ | ugrebhyaḥ | cit | ojīyān / śūrebhyaḥ | cit | śūra-taraḥ || bhūri-dābhyaḥ | cit | maṁhīyān ||9.66.17||
tvam | soma | sūraḥ | ā | iṣaḥ / tokasya | sātā | tanūnām || vr̥ṇīmahe | sakhyāya | vr̥ṇīmahe | yujyāya ||9.66.18||
agne | āyūṁṣi | pavase / ā | suva | ūrjam | iṣam | ca | naḥ || āre | bādhasva | ducchunām ||9.66.19||
agniḥ | r̥ṣiḥ | pavamānaḥ / pāñca-janyaḥ | puraḥ-hitaḥ || tam | īmahe | mahā-gayam ||9.66.20||
agne | pavasva | su-apāḥ / asme iti | varcaḥ | su-vīryam || dadhat | rayim | mayi | poṣam ||9.66.21||
pavamānaḥ | ati | sridhaḥ / abhi | arṣati | su-stutim || sūraḥ | na | viśva-darśataḥ ||9.66.22||
saḥ | marmr̥jānaḥ | āyu-bhiḥ / prayasvān | prayase | hitaḥ || induḥ | atyaḥ | vi-cakṣaṇaḥ ||9.66.23||
pavamānaḥ | r̥tam | br̥hat / śukram | jyotiḥ | ajījanat || kr̥ṣṇā | tamāṁsi | jaṅghanat ||9.66.24||
pavamānasya | jaṅghnataḥ / hareḥ | candrāḥ | asr̥kṣata || jīrāḥ | ajira-śociṣaḥ ||9.66.25||
pavamānaḥ | rathi-tamaḥ / śubhrebhiḥ | śubhraśaḥ-tamaḥ || hari-candraḥ | marut-gaṇaḥ ||9.66.26||
pavamānaḥ | vi | aśnavat / raśmi-bhiḥ | vāja-sātamaḥ || dadhat | stotre | su-vīryam ||9.66.27||
pra | suvānaḥ | induḥ | akṣāriti / pavitram | ati | avyayam || punānaḥ | induḥ | indram | ā ||9.66.28||
eṣaḥ | somaḥ | adhi | tvaci / gavām | krīḷati | adri-bhiḥ || indram | madāya | johuvat ||9.66.29||
yasya | te | dyumna-vat | payaḥ / pavamāna | ā-bhr̥tam | divaḥ || tena | naḥ | mr̥ḷa | jīvase ||9.66.30||

tvam | soma | asi | dhārayuḥ / mandraḥ | ojiṣṭhaḥ | adhvare || pavasva | maṁhayat-rayiḥ ||9.67.1||
tvam | sutaḥ | nr̥-mādanaḥ / dadhanvān | matsarin-tamaḥ || indrāya | sūriḥ | andhasā ||9.67.2||
tvam | susvānaḥ | adri-bhiḥ / abhi | arṣa | kanikradat || dyu-mantam | śuṣmam | ut-tamam ||9.67.3||
induḥ | hinvānaḥ | arṣati / tiraḥ | vārāṇi | avyayā || hariḥ | vājam | acikradat ||9.67.4||
indo iti | vi | avyam | arṣasi / vi | śravāṁsi | vi | saubhagā || vi | vājān | soma | go-mataḥ ||9.67.5||
ā | naḥ | indo iti | śata-gvinam / rayim | go-mantam | aśvinam || bhara | soma | sahasriṇam ||9.67.6||
pavamānāsaḥ | indavaḥ / tiraḥ | pavitram | āśavaḥ || indram | yāmebhiḥ | āśata ||9.67.7||
kakuhaḥ | somyaḥ | rasaḥ / induḥ | indrāya | pūrvyaḥ || āyuḥ | pavate | āyave ||9.67.8||
hinvanti | sūram | usrayaḥ / pavamānam | madhu-ścutam || abhi | girā | sam | asvaran ||9.67.9||
avitā | naḥ | aja-aśvaḥ / pūṣā | yāmani-yāmani || ā | bhakṣat | kanyāsu | naḥ ||9.67.10||
ayam | somaḥ | kapardine / ghr̥tam | na | pavate | madhu || ā | bhakṣat | kanyāsu | naḥ ||9.67.11||
ayam | te | āghr̥ṇe | sutaḥ / ghr̥tam | na | pavate | śuci || ā | bhakṣat | kanyāsu | naḥ ||9.67.12||
vācaḥ | jantuḥ | kavīnām / pavasva | soma | dhārayā || deveṣu | ratna-dhāḥ | asi ||9.67.13||
ā | kalaśeṣu | dhāvati / śyenaḥ | varma | vi | gāhate || abhi | droṇā | kanikradat ||9.67.14||
pari | pra | soma | te | rasaḥ / asarji | kalaśe | sutaḥ || śyenaḥ | na | taktaḥ | arṣati ||9.67.15||
pavasva | soma | mandayan / indrāya | madhumat-tamaḥ ||9.67.16||
asr̥gran | deva-vītaye / vāja-yantaḥ | rathāḥ-iva ||9.67.17||
te | sutāsaḥ | madin-tamāḥ / śukrāḥ | vāyum | asr̥kṣata ||9.67.18||
grāvṇā | tunnaḥ | abhi-stutaḥ / pavitram | soma | gacchasi || dadhat | stotre | su-vīryam ||9.67.19||
eṣaḥ | tunnaḥ | abhi-stutaḥ / pavitram | ati | gāhate || rakṣaḥ-hā | vāram | avyayam ||9.67.20||
yat | anti | yat | ca | dūrake / bhayam | vindati | mām | iha || pavamāna | vi | tat | jahi ||9.67.21||
pavamānaḥ | saḥ | adya | naḥ / pavitreṇa | vi-carṣaṇiḥ || yaḥ | potā | saḥ | punātu | naḥ ||9.67.22||
yat | te | pavitram | arciṣi / agne | vi-tatam | antaḥ | ā || brahma | tena | punīhi | naḥ ||9.67.23||
yat | te | pavitram | arci-vat / agne | tena | punīhi | naḥ || brahma-savaiḥ | punīhi | naḥ ||9.67.24||
ubhābhyām | deva | savitariti / pavitreṇa | savena | ca || mām | punīhi | viśvataḥ ||9.67.25||
tri-bhiḥ | tvam | deva | savitaḥ / varṣiṣṭhaiḥ | soma | dhāma-bhiḥ || agne | dakṣaiḥ | punīhi | naḥ ||9.67.26||
punantu | mām | deva-janāḥ / punantu | vasavaḥ | dhiyā || viśve | devāḥ | punīta | mā / jāta-vedaḥ | punīhi | mā ||9.67.27||
pra | pyāyasva | pra | syandasva / soma | viśvebhiḥ | aṁśu-bhiḥ || devebhyaḥ | ut-tamam | haviḥ ||9.67.28||
upa | priyam | panipnatam / yuvānam | āhuti-vr̥dham || aganma | bibhrataḥ | namaḥ ||9.67.29||
alāyyasya | paraśuḥ | nanāśa | tam / ā | pavasva | deva | soma || ākhum | cit | eva | deva | soma ||9.67.30||
yaḥ | pāvamānīḥ | adhi-eti / r̥ṣi-bhiḥ / sam-bhr̥tam | rasam || sarvam | saḥ | pūtam | aśnāti / svaditam | mātariśvanā ||9.67.31||
pāvamānīḥ | yaḥ | adhi-eti | r̥ṣi-bhiḥ | sam-bhr̥tam | rasam || tasmai | sarasvatī | duhe / kṣīram | sarpiḥ | madhu | udakam ||9.67.32||

pra | devam | accha | madhu-mantaḥ | indavaḥ / asisyadanta | gāvaḥ | ā | na | dhenavaḥ || barhi-sadaḥ | vacanā-vantaḥ | ūdha-bhiḥ / pari-srutam | usriyāḥ | niḥ-nijam | dhire ||9.68.1||
saḥ | roruvat | abhi | pūrvāḥ | acikradat / upa-āruhaḥ | śrathayan | svādate | hariḥ || tiraḥ | pavitram | pari-yan | uru | jrayaḥ / ni | śaryāṇi | dadhate | devaḥ | ā | varam ||9.68.2||
vi | yaḥ | mame | yamyā | saṁyatī iti sam-yatī | madaḥ / sākam-vr̥dhā | payasā | pinvat | akṣitā || mahī iti | apāre iti | rajasī iti | vi-vevidat / abhi-vrajan | akṣitam | pājaḥ | ā | dade ||9.68.3||
saḥ | mātarā | vi-caran | vājayan | apaḥ / pra | medhiraḥ | svadhayā | pinvate | padam || aṁśuḥ | yavena | pipiśe | yataḥ | nr̥-bhiḥ / sam | jāmi-bhiḥ | nasate | rakṣate | śiraḥ ||9.68.4||
sam | dakṣeṇa | manasā | jāyate | kaviḥ / r̥tasya | garbhaḥ | ni-hitaḥ | yamā | paraḥ || yūnā | ha | santā | prathamam | vi | jajñatuḥ / guhā | hitam | janima | nemam | ut-yatam ||9.68.5||
mandrasya | rūpam | vividuḥ | manīṣiṇaḥ / śyenaḥ | yat | andhaḥ | abharat | parā-vataḥ || tam | marjayanta | su-vr̥dham | nadīṣu | ā / uśantam | aṁśum | pari-yantam | r̥gmiyam ||9.68.6||
tvām | mr̥janti | daśa | yoṣaṇaḥ | sutam / soma | r̥ṣi-bhiḥ | mati-bhiḥ | dhīti-bhiḥ | hitam || avyaḥ | vārebhiḥ | uta | devahūti-bhiḥ / nr̥-bhiḥ | yataḥ | vājam | ā | darṣi | sātaye ||9.68.7||
pari-prayantam | vayyam | su-saṁsadam / somam | manīṣāḥ | abhi | anūṣata | stubhaḥ || yaḥ | dhārayā | madhu-mān | ūrmiṇā | divaḥ / iyarti | vācam | rayiṣāṭ | amartyaḥ ||9.68.8||
ayam | divaḥ | iyarti | viśvam | ā | rajaḥ / somaḥ | punānaḥ | kalaśeṣu | sīdati || at-bhiḥ | gobhiḥ | mr̥jyate | adri-bhiḥ | sutaḥ / punānaḥ | induḥ | varivaḥ | vidat | priyam ||9.68.9||
eva | naḥ | soma | pari-sicyamānaḥ / vayaḥ | dadhat | citra-tamam | pavasva || adveṣe iti | dyāvāpr̥thivī iti | huvema / devāḥ | dhatta | rayim | asme iti | su-vīram ||9.68.10||

iṣuḥ | na | dhanvan | prati | dhīyate | matiḥ / vatsaḥ | na | mātuḥ | upa | sarji | ūrdhani || urudhārā-iva | duhe | agre | ā-yatī / asya | vrateṣu | api | somaḥ | iṣyate ||9.69.1||
upo iti | matiḥ | pr̥cyate | sicyate | madhu / mandra-ajanī | codate | antaḥ | āsani || pavamānaḥ | sam-taniḥ | praghnatām-iva / madhu-mān | drapsaḥ | pari | vāram | arṣati ||9.69.2||
avye | vadhū-yuḥ | pavate | pari | tvaci / śrathnīte | naptīḥ | aditeḥ | r̥tam | yate || hariḥ | akrān | yajataḥ | sam-yataḥ | madaḥ / nr̥mnā | śiśānaḥ | mahiṣaḥ | na | śobhate ||9.69.3||
ukṣā | mimāti | prati | yanti | dhenavaḥ / devasya | devīḥ | upa | yanti | niḥ-kr̥tam || ati | akramīt | arjunam | vāram | avyayam / atkam | na | niktam | pari | somaḥ | avyata ||9.69.4||
amr̥ktena | ruśatā | vāsasā | hariḥ / amartyaḥ | niḥ-nijānaḥ | pari | vyata || divaḥ | pr̥ṣṭham | barhaṇā | niḥ-nije | kr̥ta / upa-staraṇam | camvoḥ | nabhasmayam ||9.69.5||
sūryasya-iva | raśmayaḥ | dravayitnavaḥ / matsarāsaḥ | pra-supaḥ | sākam | īrate || tantum | tatam | pari | sargāsaḥ | āśavaḥ / na | indrāt | r̥te | pavate | dhāma | kim | cana ||9.69.6||
sindhoḥ-iva | pravaṇe | nimne | āśavaḥ / vr̥ṣa-cyutāḥ | madāsaḥ | gātum | āśata || śam | naḥ | ni-veśe | dvi-pade | catuḥ-pade / asme iti | vājāḥ | soma | tiṣṭhantu | kr̥ṣṭayaḥ ||9.69.7||
ā | naḥ | pavasva | vasu-mat | hiraṇya-vat / aśva-vat | go-mat | yava-mat | su-vīryam || yūyam | hi | soma | pitaraḥ | mama | sthana / divaḥ | mūrdhānaḥ | pra-sthitāḥ | vayaḥ-kr̥taḥ ||9.69.8||
ete | somāḥ | pavamānāsaḥ | indram / rathāḥ-iva | pra | yayuḥ | sātim | accha || sutāḥ | pavitram | ati | yanti | avyam / hitvī | vavrim | haritaḥ | vr̥ṣṭim | accha ||9.69.9||
indo iti | indrāya | br̥hate | pavasva / su-mr̥ḷīkaḥ | anavadyaḥ | riśādāḥ || bhara | candrāṇi | gr̥ṇate | vasūni / devaiḥ | dyāvāpr̥thivī iti | pra | avatam | naḥ ||9.69.10||

triḥ | asmai | sapta | dhenavaḥ | duduhre / satyām | ā-śiram | pūrvye | vi-omani || catvāri | anyā | bhuvanāni | niḥ-nije / cārūṇi | cakre | yat | r̥taiḥ | avardhata ||9.70.1||
saḥ | bhikṣamāṇaḥ | amr̥tasya | cāruṇaḥ / ubhe iti | dyāvā | kāvyena | vi | śaśrathe || tejiṣṭhāḥ | apaḥ | maṁhanā | pari | vyata / yadi | devasya | śravasā | sadaḥ | viduḥ ||9.70.2||
te | asya | santu | ketavaḥ | amr̥tyavaḥ / adābhyāsaḥ | januṣī iti | ubhe iti | anu || yebhiḥ | nr̥mṇā | ca | devyā | ca | punate / āt | it | rājānam | mananāḥ | agr̥bhṇata ||9.70.3||
saḥ | mr̥jyamānaḥ | daśa-bhiḥ | sukarma-bhiḥ / pra | madhyamāsu | mātr̥ṣu | pra-me | sacā || vratāni | pānaḥ | amr̥tasya | cāruṇaḥ / ubhe iti | nr̥-cakṣāḥ | anu | paśyate | viśau ||9.70.4||
saḥ | marmr̥jānaḥ | indriyāya | dhāyase / ā | ubhe iti | antariti | rodasī iti | harṣate | hitaḥ || vr̥ṣā | śuṣmeṇa | bādhate | vi | duḥ-matīḥ / ādediśānaḥ | śaryahā-iva | śurudhaḥ ||9.70.5||
saḥ | mātarā | na | dadr̥śānaḥ | usriyaḥ / nānadat | eti | marutām-iva | svanaḥ || jānan | r̥tam | prathamam | yat | svaḥ-naram / pra-śastaye | kam | avr̥ṇīta | su-kratuḥ ||9.70.6||
ruvati | bhīmaḥ | vr̥ṣabhaḥ | taviṣyayā / śr̥ṅge iti | śiśānaḥ | hariṇī iti | vi-cakṣaṇaḥ || ā | yonim | somaḥ | su-kr̥tam | ni | sīdati / gavyayī | tvak | bhavati | niḥ-nik | avyayī ||9.70.7||
śuciḥ | punānaḥ | tanvam | arepasam / avye | hariḥ | ni | adhāviṣṭa | sānavi || juṣṭaḥ | mitrāya | varuṇāya | vāyave / tri-dhātu | madhu | kriyate | sukarma-bhiḥ ||9.70.8||
pavasva | soma | deva-vītaye | vr̥ṣā / indrasya | hārdi | soma-dhānam | ā | viśa || purā | naḥ | bādhāt | duḥ-itā | ati | pāraya / kṣetra-vit | hi | diśaḥ | āha | vi-pr̥cchate ||9.70.9||
hitaḥ | na | saptiḥ | abhi | vājam | arṣa / indrasya | indo iti | jaṭharam | ā | pavasva || nāvā | na | sindhum | ati | parṣi | vidvān / śūraḥ | na | yudhyan | ava | naḥ | nidaḥ | spariti spaḥ ||9.70.10||

ā | dakṣiṇā | sr̥jyate | śuṣmī | ā-sadam / veti | druhaḥ | rakṣasaḥ | pāti | jāgr̥viḥ || hariḥ | opaśam | kr̥ṇute | nabhaḥ | payaḥ / upa-stire | camvoḥ | brahma | niḥ-nije ||9.71.1||
pra | kr̥ṣṭihā-iva | śūṣaḥ | eti | roruvat / asuryam | varṇam | ni | riṇīte | asya | tam || jahāti | vavrim | pituḥ | eti | niḥ-kr̥tam / upa-prutam | kr̥ṇute | niḥ-nijam | tanā ||9.71.2||
adri-bhiḥ | sutaḥ | pavate | gabhastyoḥ / vr̥ṣa-yate | nabhasā | vepate | matī || saḥ | modate | nasate | sādhate | girā / nenikte | ap-su | yajate | parīmaṇi ||9.71.3||
pari | dyukṣam | sahasaḥ | parvata-vr̥dham / madhvaḥ | siñcanti | harmyasya | sakṣaṇim || ā | yasmin | gāvaḥ | suhuta-adaḥ | ūdhani / mūrdhan | śrīṇanti | agriyam | varīma-bhiḥ ||9.71.4||
sam | īmiti | ratham | na | bhurijoḥ | aheṣata / daśa | svasāraḥ | aditeḥ | upa-sthe | ā || jigāt | upa | jrayati | goḥ | apīcyam / padam | yat | asya | matuthāḥ | ajījanan ||9.71.5||
śyenaḥ | na | yonim | sadanam | dhiyā | kr̥tam / hiraṇyayam | ā-sadam | devaḥ | ā | īṣati || ā | īmiti | riṇanti | barhiṣi | priyam | girā / aśvaḥ | na | devān | api | eti | yajñiyaḥ ||9.71.6||
parā | vi-aktaḥ | aruṣaḥ | divaḥ | kaviḥ / vr̥ṣā | tri-pr̥ṣṭhaḥ | anaviṣṭa | gāḥ | abhi || sahasra-nītiḥ | yatiḥ | parā-yatiḥ / rebhaḥ | na | pūrvīḥ | uṣasaḥ | vi | rājati ||9.71.7||
tveṣam | rūpam | kr̥ṇute | varṇaḥ | asya | saḥ / yatra | aśayat | sam-r̥tā | sedhati | sridhaḥ || apsāḥ | yāti | svadhayā | daivyam | janam / sam | su-stutī | nasate | sam | go-agrayā ||9.71.8||
ukṣā-iva | yūthā | pari-yan | arāvīt / adhi | tviṣīḥ | adhita | sūryasya || divyaḥ | su-parṇaḥ | ava | cakṣata | kṣām / somaḥ | pari | kratunā | paśyate | jāḥ ||9.71.9||

harim | mr̥janti | aruṣaḥ | na | yujyate / sam | dhenu-bhiḥ | kalaśe | somaḥ | ajyate || ut | vācam | īrayati | hinvate | matī / puru-stutasya | kati | cit | pari-priyaḥ ||9.72.1||
sākam | vadanti | bahavaḥ | manīṣiṇaḥ / indrasya | somam | jaṭhare | yat | ā-duhuḥ || yadi | mr̥janti | su-gabhastayaḥ | naraḥ / sa-nīḷābhiḥ | daśa-bhiḥ | kāmyam | madhu ||9.72.2||
aramamāṇaḥ | ati | eti | gāḥ | abhi / sūryasya | priyam | duhituḥ | tiraḥ | ravam || anu | asmai | joṣam | abharat | vinam-gr̥saḥ / sam | dvayībhiḥ | svasr̥-bhiḥ | kṣeti | jāmi-bhiḥ ||9.72.3||
nr̥-dhūtaḥ | adri-sutaḥ | barhiṣi | priyaḥ / patiḥ | gavām | pra-divaḥ | induḥ | r̥tviyaḥ || purandhi-vān | manuṣaḥ | yajña-sādhanaḥ / śuciḥ | dhiyā | pavate | somaḥ | indra | te ||9.72.4||
nr̥bāhu-bhyām | coditaḥ | dhārayā | sutaḥ / anu-svadham | pavate | somaḥ | indra | te || ā | aprāḥ | kratūn | sam | ajaiḥ | adhvare | matīḥ / veḥ | na | dru-sat | camvoḥ | ā | asadat | hariḥ ||9.72.5||
aṁśum | duhanti | stanayantam | akṣitam / kavim | kavayaḥ | apasaḥ | manīṣiṇaḥ || sam | īmiti | gāvaḥ | matayaḥ | yanti | sam-yataḥ / r̥tasya | yonā | sadane | punaḥ-bhuvaḥ ||9.72.6||
nābhā | pr̥thivyāḥ | dharuṇaḥ | mahaḥ | divaḥ / apām | ūrmau | sindhuṣu | antaḥ | ukṣitaḥ || indrasya | vajraḥ | vr̥ṣabhaḥ | vibhu-vasuḥ / somaḥ | hr̥de | pavate | cāru | matsaraḥ ||9.72.7||
saḥ | tu | pavasva | pari | pārthivam | rajaḥ / stotre | śikṣan | ā-dhūnvate | ca | sukrato iti su-krato || mā | naḥ | niḥ | bhāk | vasunaḥ | sadana-spr̥śaḥ / rayim | piśaṅgam | bahulam | vasīmahi ||9.72.8||
ā | tu | naḥ | indo iti | śata-dātu | aśvyam / sahasra-dātu | paśu-mat | hiraṇya-vat || upa | māsva | br̥hatīḥ | revatīḥ | iṣaḥ / adhi | stotrasya | pavamāna | naḥ | gahi ||9.72.9||

srakve | drapsasya | dhamataḥ | sam | asvaran / r̥tasya | yonā | sam | aranta | nābhayaḥ || trīn | saḥ | mūrdhnaḥ | asuraḥ | cakre | ā-rabhe / satyasya | nāvaḥ | su-kr̥tam | apīparan ||9.73.1||
samyak | samyañcaḥ | mahiṣāḥ | aheṣata / sindhoḥ | ūrmau | adhi | venāḥ | avīvipan || madhoḥ | dhārābhiḥ | janayantaḥ | arkam | it / priyām | indrasya | tanvam | avīvr̥dhan ||9.73.2||
pavitra-vantaḥ | pari | vācam | āsate / pitā | eṣām | pratnaḥ | abhi | rakṣati | vratam || mahaḥ | samudram | varuṇaḥ | tiraḥ | dadhe / dhīrāḥ | it | śekuḥ | dharuṇeṣu | ā-rabham ||9.73.3||
sahasra-dhāre | ava | te | sam | asvaran / divaḥ | nāke | madhu-jihvāḥ | asaścataḥ || asya | spaśaḥ | na | ni | miṣanti | bhūrṇayaḥ / pade-pade | pāśinaḥ | santi | setavaḥ ||9.73.4||
pituḥ | mātuḥ | adhi | ā | ye | sam-asvaran / r̥cā | śocantaḥ | sam-dahantaḥ | avratān || indra-dviṣṭām | apa | dhamanti | māyayā / tvacam | asiknīm | bhūmanaḥ | divaḥ | pari ||9.73.5||
pratnāt | mānāt | adhi | ā | ye | sam-asvaran / śloka-yantrāsaḥ | rabhasasya | mantavaḥ || apa | anakṣāsaḥ | badhirāḥ | ahāsata / r̥tasya | panthām | na | taranti | duḥ-kr̥taḥ ||9.73.6||
sahasra-dhāre | vi-tate | pavitre | ā / vācam | punanti | kavayaḥ | manīṣiṇaḥ || rudrāsaḥ | eṣām | iṣirāsaḥ | adruhaḥ / spaśaḥ | su-añcaḥ | su-dr̥śaḥ | nr̥-cakṣasaḥ ||9.73.7||
r̥tasya | gopāḥ | na | dabhāya | su-kratuḥ / trī | saḥ | pavitrā | hr̥di | antaḥ | ā | dadhe || vidvān | saḥ | viśvā | bhuvanā | abhi | paśyati / ava | ajuṣṭān | vidhyati | karte | avratān ||9.73.8||
r̥tasya | tantuḥ | vi-tataḥ | pavitre | ā / jihvāyāḥ | agre | varuṇasya | māyayā || dhīrāḥ | cit | tat | sam-inakṣantaḥ | āśata / atra | kartam | ava | padāti | apra-bhuḥ ||9.73.9||

śiśuḥ | na | jātaḥ | ava | cakradat | vane / svaḥ | yat | vājī | aruṣaḥ | sisāsati || divaḥ | retasā | sacate | payaḥ-vr̥dhā / tam | īmahe | su-matī | śarma | sa-prathaḥ ||9.74.1||
divaḥ | yaḥ | skambhaḥ | dharuṇaḥ | su-ātataḥ / ā-pūrṇaḥ | aṁśuḥ | pari-eti | viśvataḥ || saḥ | ime iti | mahī iti | rodasī iti | yakṣat | ā-vr̥tā / samīcīne iti sam-īcīne | dāhāra | sam | iṣaḥ | kaviḥ ||9.74.2||
mahi | psaraḥ | su-kr̥tam | somyam | madhu / urvī | gavyūtiḥ | aditeḥ | r̥tam | yate || īśe | yaḥ | vr̥ṣṭeḥ | itaḥ | usriyaḥ | vr̥ṣā / apām | netā | yaḥ | itaḥ-ūtiḥ | r̥gmiyaḥ ||9.74.3||
ātman-vat | nabhaḥ | duhyate | ghr̥tam | payaḥ / r̥tasya | nābhiḥ | amr̥tam | vi | jāyate || sam-īcīnāḥ | su-dānavaḥ | prīṇanti | tam / naraḥ | hitam | ava | mehanti | peravaḥ ||9.74.4||
arāvīt | aṁśuḥ | sacamānaḥ | ūrmiṇā / deva-avyam | manuṣe | pinvati | tvacam || dadhāti | garbham | aditeḥ | upa-sthe | ā / yena | tokam | ca | tanayam | ca | dhāmahe ||9.74.5||
sahasra-dhāre | ava | tāḥ | asaścataḥ / tr̥tīye | santu | rajasi | prajā-vatīḥ || catasraḥ | nābhaḥ | ni-hitāḥ | avaḥ | divaḥ / haviḥ | bharanti | amr̥tam | ghr̥ta-ścutaḥ ||9.74.6||
śvetam | rūpam | kr̥ṇute | yat | sisāsati / somaḥ | mīḍhvān | asuraḥ | veda | bhūmanaḥ || dhiyā | śamī | sacate | saḥ | īm | abhi | pra-vat / divaḥ | kavandham | ava | darṣat | udriṇam ||9.74.7||
adha | śvetam | kalaśam | gobhiḥ | aktam / kārṣman | ā | vājī | akramīt | sasa-vān || ā | hinvire | manasā | deva-yantaḥ / kakṣīvate | śata-himāya | gonām ||9.74.8||
at-bhiḥ | soma | papr̥cānasya | te | rasaḥ / avyaḥ | vāram | vi | pavamāna | dhāvati || saḥ | mr̥jyamānaḥ | kavi-bhiḥ | madin-tama / svadasva | indrāya | pavamāna | pītaye ||9.74.9||

abhi | priyāṇi | pavate | canaḥ-hitaḥ / nāmāni | yahvaḥ | adhi | yeṣu | vardhate || ā | sūryasya | br̥hataḥ | br̥han | adhi / ratham | viṣvañcam | aruhat | vi-cakṣaṇaḥ ||9.75.1||
r̥tasya | jihvā | pavate | madhu | priyam / vaktā | patiḥ | dhiyaḥ | asyāḥ | adābhyaḥ || dadhāti | putraḥ | pitroḥ | apīcyam / nāma | tr̥tīyam | adhi | rocane | divaḥ ||9.75.2||
ava | dyutānaḥ | kalaśān | acikradat / nr̥-bhiḥ | yemānaḥ | kośe | ā | hiraṇyaye || abhi | īm | r̥tasya | dohanāḥ | anūṣata / adhi | tri-pr̥ṣṭhaḥ | uṣasaḥ | vi | rājati ||9.75.3||
adri-bhiḥ | sutaḥ | mati-bhiḥ | canaḥ-hitaḥ / pra-rocayan | rodasī iti | mātarā | śuciḥ || romāṇi | avyā | samayā | vi | dhāvati / madhoḥ | dhārā | pinvamānā | dive-dive ||9.75.4||
pari | soma | pra | dhanva | svastaye / nr̥-bhiḥ | punānaḥ | abhi | vāsaya | ā-śiram || ye | te | madāḥ | āhanasaḥ | vi-hāyasaḥ / tebhiḥ | indram | codaya | dātave | magham ||9.75.5||

dhartā | divaḥ | pavate | kr̥tvyaḥ | rasaḥ / dakṣaḥ | devānām | anu-mādyaḥ | nr̥-bhiḥ || hariḥ | sr̥jānaḥ | atyaḥ | na | satva-bhiḥ / vr̥thā | pājāṁsi | kr̥ṇute | nadīṣu | ā ||9.76.1||
śūraḥ | na | dhatte | āyudhā | gabhastyoḥ / sva1riti svaḥ | sisāsan | rathiraḥ | go-iṣṭiṣu || indrasya | śuṣmam | īrayan | apasyu-bhiḥ / induḥ | hinvānaḥ | ajyate | manīṣi-bhiḥ ||9.76.2||
indrasya | soma | pavamānaḥ | ūrmiṇā / taviṣyamāṇaḥ | jaṭhareṣu | ā | viśa || pra | naḥ | pinva | vi-dyut | abhrā-iva | rodasī iti / dhiyā | na | vājān | upa | māsi | śaśvataḥ ||9.76.3||
viśvasya | rājā | pavate | svaḥ-dr̥śaḥ / r̥tasya | dhītim | r̥ṣiṣāṭ | avīvaśat || yaḥ | sūryasya | asireṇa | mr̥jyate / pitā | matīnām | asamaṣṭa-kāvyaḥ ||9.76.4||
vr̥ṣā-iva | yūthā | pari | kośam | arṣasi / apām | upa-sthe | vr̥ṣabhaḥ | kanikradat || saḥ | indrāya | pavase | matsarin-tamaḥ / yathā | jeṣāma | sam-ithe | tvā-ūtayaḥ ||9.76.5||

eṣaḥ | pra | kośe | madhu-mān | acikradat / indrasya | vajraḥ | vapuṣaḥ | vapuḥ-taraḥ || abhi | īm | r̥tasya | su-dughāḥ | ghr̥ta-ścutaḥ / vāśrāḥ | arṣanti | payasā-iva | dhenavaḥ ||9.77.1||
saḥ | pūrvyaḥ | pavate | yam | divaḥ | pari / śyenaḥ | mathāyat | iṣitaḥ | tiraḥ | rajaḥ || saḥ | madhvaḥ | ā | yuvate | vevijānaḥ | it / kr̥śānoḥ | astuḥ | manasā | aha | bibhyuṣā ||9.77.2||
te | naḥ | pūrvāsaḥ | uparāsaḥ | indavaḥ / mahe | vājāya | dhanvantu | go-mate || īkṣeṇyāsaḥ | ahyaḥ | na | cāravaḥ / brahma-brahma | ye | jujuṣuḥ | haviḥ-haviḥ ||9.77.3||
ayam | naḥ | vidvān | vanavat | vanuṣyataḥ / induḥ | satrācā | manasā | puru-stutaḥ || inasya | yaḥ | sadane | garbham | ā-dadhe / gavām | urubjam | abhi | arṣati | vrajam ||9.77.4||
cakriḥ | divaḥ | pavate | kr̥tvyaḥ | rasaḥ / mahān | adabdhaḥ | varuṇaḥ | huruk | yate || asāvi | mitraḥ | vr̥janeṣu | yajñiyaḥ / atyaḥ | na | yūthe | vr̥ṣa-yuḥ | kanikradat ||9.77.5||

pra | rājā | vācam | janayan | asisyadat / apaḥ | vasānaḥ | abhi | gāḥ | iyakṣati || gr̥bhṇāti | ripram | aviḥ | asya | tānvā / śuddhaḥ | devānām | upa | yāti | niḥ-kr̥tam ||9.78.1||
indrāya | soma | pari | sicyase | nr̥-bhiḥ / nr̥-cakṣāḥ | ūrmiḥ | kaviḥ | ajyase | vane || pūrvīḥ | hi | te | srutayaḥ | santi | yātave / sahasram | aśvāḥ | harayaḥ | camū-sadaḥ ||9.78.2||
samudriyāḥ | apsarasaḥ | manīṣiṇam / āsīnāḥ | antaḥ | abhi | somam | akṣaran || tāḥ | īm | hinvanti | harmyasya | sakṣaṇim / yācante | sumnam | pavamānam | akṣitam ||9.78.3||
go-jit | naḥ | somaḥ | ratha-jit | hiraṇya-jit / svaḥ-jit | ap-jit | pavate | sahasra-jit || yam | devāsaḥ | cakrire | pītaye | madam / svādiṣṭham | drapsam | aruṇam | mayaḥ-bhuvam ||9.78.4||
etāni | soma | pavamānaḥ | asma-yuḥ / satyāni | kr̥ṇvan | draviṇāni | arṣasi || jahi | śatrum | antike | dūrake | ca | yaḥ / urvīm | gavyūtim | abhayam | ca | naḥ | kr̥dhi ||9.78.5||

acodasaḥ | naḥ | dhanvantu | indavaḥ / pra | suvānāsaḥ | br̥hat-diveṣu | harayaḥ || vi | ca | naśan | naḥ | iṣaḥ | arātayaḥ / aryaḥ | naśanta | saniṣanta | naḥ | dhiyaḥ ||9.79.1||
pra | naḥ | dhanvantu | indavaḥ | mada-cyutaḥ / dhanā | vā | yebhiḥ | arvataḥ | junīmasi || tiraḥ | martasya | kasya | cit | pari-hvr̥tim / vayam | dhanāni | viśvadhā | bharemahi ||9.79.2||
uta | svasyāḥ | arātyāḥ | ariḥ | hi | saḥ / uta | anyasyāḥ | arātyāḥ | vr̥kaḥ | hi | saḥ || dhanvan | na | tr̥ṣṇā | sam | arīta | tān | abhi / soma | jahi | pavamāna | duḥ-ādhyaḥ ||9.79.3||
divi | te | nābhā | paramaḥ | yaḥ | ā-dade / pr̥thivyāḥ | te | ruruhuḥ | sānavi | kṣipaḥ || adrayaḥ | tvā | bapsati | goḥ | adhi | tvaci / ap-su | tvā | hastaiḥ | duduhuḥ | manīṣiṇaḥ ||9.79.4||
eva | te | indo iti | su-bhvam | su-peśasam / rasam | tuñjanti | prathamāḥ | abhi-śriyaḥ || nidam-nidam | pavamāna | ni | tāriṣaḥ / āviḥ | te | śuṣmaḥ | bhavatu | priyaḥ | madaḥ ||9.79.5||

somasya | dhārā | pavate | nr̥-cakṣasaḥ / r̥tena | devān | havate | divaḥ | pari || br̥haspateḥ | ravathena | vi | didyute / samudrāsaḥ | na | savanāni | vivyacuḥ ||9.80.1||
yam | tvā | vājin | aghnyāḥ | abhi | anūṣata / ayaḥ-hatam | yonim | ā | rohasi | dyu-mān || maghonām | āyuḥ | pra-tiran | mahi | śravaḥ / indrāya | soma | pavase | vr̥ṣā | madaḥ ||9.80.2||
ā | indrasya | kukṣā | pavate | madin-tamaḥ / ūrjam | vasānaḥ | śravase | su-maṅgalaḥ || pratyaṅ | saḥ | viśvā | bhuvanā | abhi | paprathe / krīḷan | hariḥ | atyaḥ | syandate | vr̥ṣā ||9.80.3||
tam | tvā | devebhyaḥ | madhumat-tamam | naraḥ / sahasra-dhāram | duhate | daśa | kṣipaḥ || nr̥-bhiḥ | soma | pra-cyutaḥ | grāva-bhiḥ | sutaḥ / viśvān | devān | ā | pavasva | sahasra-jit ||9.80.4||
tam | tvā | hastinaḥ | madhu-mantam | adri-bhiḥ / duhanti | ap-su | vr̥ṣabham | daśa | kṣipaḥ || indram | soma | mādayan | daivyam | janam | sindhoḥ-iva | ūrmiḥ | pavamānaḥ | arṣasi ||9.80.5||

pra | somasya | pavamānasya | ūrmayaḥ / indrasya | yanti | jaṭharam | su-peśasaḥ || dadhnā | yat | īm | ut-nītāḥ | yaśasā | gavām / dānāya | śūram | ut-amandiṣuḥ | sutāḥ ||9.81.1||
accha | hi | somaḥ | kalaśān | asisyadat / atyaḥ | na | voḷhā | raghu-vartaniḥ | vr̥ṣā || atha | devānām | ubhayasya | janmanaḥ / vidvān | aśnoti | amutaḥ | itaḥ | ca | yat ||9.81.2||
ā | naḥ | soma | pavamānaḥ | kira | vasu / indo iti | bhava | magha-vā | rādhasaḥ | mahaḥ || śikṣa | vayaḥ-dhaḥ | vasave | su | cetunā / mā | naḥ | gayam | āre | asmat | parā | sicaḥ ||9.81.3||
ā | naḥ | pūṣā | pavamānaḥ | su-rātayaḥ / mitraḥ | gacchantu | varuṇaḥ | sa-joṣasaḥ || br̥haspatiḥ | marutaḥ | vāyuḥ | aśvinā / tvaṣṭā | savitā | su-yamā | sarasvatī ||9.81.4||
ubhe iti | dyāvāpr̥thivī iti | viśvaminve iti viśvam-inve / aryamā | devaḥ | aditiḥ | vi-dhātā || bhagaḥ | nr̥-śaṁsaḥ | uru | antarikṣam / viśve | devāḥ | pavamānam | juṣanta ||9.81.5||

asāvi | somaḥ | aruṣaḥ | vr̥ṣā | hariḥ / rājā-iva | dasmaḥ | abhi | gāḥ | acikradat || punānaḥ | vāram | pari | eti | avyayam / śyenaḥ | na | yonim | ghr̥ta-vantam | ā-sadam ||9.82.1||
kaviḥ | vedhasyā | pari | eṣi | māhinam / atyaḥ | na | mr̥ṣṭaḥ | abhi | vājam | arṣasi || apa-sedhan | duḥ-itā | soma | mr̥ḷaya / ghr̥tam | vasānaḥ | pari | yāsi | niḥ-nijam ||9.82.2||
parjanyaḥ | pitā | mahiṣasya | parṇinaḥ / nābhā | pr̥thivyāḥ | giriṣu | kṣayam | dadhe || svasāraḥ | āpaḥ | abhi | gāḥ | uta | asaran / sam | grāva-bhiḥ | nasate | vīte | adhvare ||9.82.3||
jāyā-iva | patyau | adhi | śeva | maṁhase / pajrāyāḥ | garbha | śr̥ṇuhi | bravīmi | te || antaḥ | vāṇīṣu | pra | cara | su | jīvase / anindyaḥ | vr̥jane | soma | jāgr̥hi ||9.82.4||
yathā | pūrvebhyaḥ | śata-sāḥ | amr̥dhraḥ / sahasra-sāḥ | pari-ayāḥ | vājam | indo iti || eva | pavasva | suvitāya | navyase / tava | vratam | anu | āpaḥ | sacante ||9.82.5||

pavitram | te | vi-tatam | brahmaṇaḥ | pate / pra-bhuḥ | gātrāṇi | pari | eṣi | viśvataḥ || atapta-tanūḥ | na | tat | āmaḥ | aśnute / śr̥tāsaḥ | it | vahantaḥ | tat | sam | āśata ||9.83.1||
tapoḥ | pavitram | vi-tatam | divaḥ | pade / śocantaḥ | asya | tantavaḥ | vi | asthiran || avanti | asya | pavitāram | āśavaḥ / divaḥ | pr̥ṣṭham | adhi | tiṣṭhanti | cetasā ||9.83.2||
arūrucat | uṣasaḥ | pr̥śniḥ | agriyaḥ / ukṣā | bibharti | bhuvanāni | vāja-yuḥ || māyā-vinaḥ | mamire | asya | māyayā / nr̥-cakṣasaḥ | pitaraḥ | garbham | ā | dadhuḥ ||9.83.3||
gandharvaḥ | itthā | padam | asya | rakṣati / pāti | devānām | janimāni | adbhutaḥ || gr̥bhṇāti | ripum | ni-dhayā | nidhā-patiḥ / sukr̥t-tamāḥ | madhunaḥ | bhakṣam | āśata ||9.83.4||
haviḥ | haviṣmaḥ | mahi | sadma | daivyam / nabhaḥ | vasānaḥ | pari | yāsi | adhvaram || rājā | pavitra-rathaḥ | vājam | ā | aruhaḥ / sahasra-bhr̥ṣṭiḥ | jayasi | śravaḥ | br̥hat ||9.83.5||

pavasva | deva-mādanaḥ | vi-carṣaṇiḥ / apsāḥ | indrāya | varuṇāya | vāyave || kr̥dhi | naḥ | adya | varivaḥ | svasti-mat / uru-kṣitau | gr̥ṇīhi | daivyam | janam ||9.84.1||
ā | yaḥ | tasthau | bhuvanāni | amartyaḥ / viśvāni | somaḥ | pari | tāni | arṣati || kr̥ṇvan | sam-cr̥tam | vi-cr̥tam | abhiṣṭaye | induḥ | sisakti | uṣasam | na | sūryaḥ ||9.84.2||
ā | yaḥ | gobhiḥ | sr̥jyate | oṣadhīṣu | ā / devānām | sumne | iṣayan | upa-vasuḥ || ā | vi-dyutā | pavate | dhārayā | sutaḥ / indram | somaḥ | mādayan | daivyam | janam ||9.84.3||
eṣaḥ | syaḥ | somaḥ | pavate | sahasra-jit / hinvānaḥ | vācam | iṣirām | uṣaḥ-budham || induḥ | samudram | ut | iyarti | vāyu-bhiḥ / ā | indrasya | hārdi | kalaśeṣu | sīdati ||9.84.4||
abhi | tyam | gāvaḥ | payasā | payaḥ-vr̥dham / somam | śrīṇanti | mati-bhiḥ | svaḥ-vidam || dhanam-jayaḥ | pavate | kr̥tvyaḥ | rasaḥ / vipraḥ | kaviḥ | kāvyena | svaḥ-canāḥ ||9.84.5||

indrāya | soma | su-sutaḥ | pari | srava / apa | amīvā | bhavatu | rakṣasā | saha || mā | te | rasasya | matsata | dvayāvinaḥ / draviṇasvantaḥ | iha | santu | indavaḥ ||9.85.1||
asmān | sa-marye | pavamāna | codaya / dakṣaḥ | devānām | asi | hi | priyaḥ | madaḥ || jahi | śatrūn | abhi | ā | bhandanā-yataḥ / piba | indra | somam | ava | naḥ | mr̥dhaḥ | jahi ||9.85.2||
adabdhaḥ | indo iti | pavase | madin-tamaḥ / ātmā | indrasya | bhavasi | dhāsiḥ | ut-tamaḥ || abhi | svaranti | bahavaḥ | manīṣiṇaḥ / rājānam | asya | bhuvanasya | niṁsate ||9.85.3||
sahasra-nīthaḥ | śata-dhāraḥ | adbhutaḥ / indrāya | induḥ | pavate | kāmyam | madhu || jayan | kṣetram | abhi | arṣa | jayan | apaḥ / urum | naḥ | gātum | kr̥ṇu | soma | mīḍhvaḥ ||9.85.4||
kanikradat | kalaśe | gobhiḥ | ajyase / vi | avyayam | samayā | vāram | arṣasi || marmr̥jyamānaḥ | atyaḥ | na | sānasiḥ / indrasya | soma | jaṭhare | sam | akṣaraḥ ||9.85.5||
svāduḥ | pavasva | divyāya | janmane / svāduḥ | indrāya | suhavītu-nāmne || svāduḥ | mitrāya | varuṇāya | vāyave / br̥haspataye | madhu-mān | adābhyaḥ ||9.85.6||
atyam | mr̥janti | kalaśe | daśa | kṣipaḥ / pra | viprāṇām | matayaḥ | vācaḥ | īrate || pavamānāḥ | abhi | arṣanti | su-stutim / ā | indram | viśanti | madirāsaḥ | indavaḥ ||9.85.7||
pavamānaḥ | abhi | arṣa | su-vīryam / urvīm | gavyūtim | mahi | śarma | sa-prathaḥ || mākiḥ | naḥ | asya | pari-sūtiḥ | īśata / indo iti | jayema | tvayā | dhanam-dhanam ||9.85.8||
adhi | dyām | asthāt | vr̥ṣabhaḥ | vi-cakṣaṇaḥ / arūrucat | vi | divaḥ | rocanā | kaviḥ || rājā | pavitram | ati | eti | roruvat / divaḥ | pīyūṣam | duhate | nr̥-cakṣasaḥ ||9.85.9||
divaḥ | nāke | madhu-jihvāḥ | asaścataḥ / venāḥ | duhanti | ukṣaṇam | giri-sthām || ap-su | drapsam | vavr̥dhānam | samudre | ā / sindhoḥ | ūrmā | madhu-mantam | pavitre | ā ||9.85.10||
nāke | su-parṇam | upapapti-vāṁsam / giraḥ | venānām | akr̥panta | pūrvīḥ || śiśum | rihanti | matayaḥ | panipnatam / hiraṇyayam | śakunam | kṣāmaṇi | sthām ||9.85.11||
ūrdhvaḥ | gandharvaḥ | adhi | nāke | asthāt / viśvā | rūpā | prati-cakṣāṇaḥ | asya || bhānuḥ | śukreṇa | śociṣā | vi | adyaut / pra | arūrucat | rodasī iti | mātarā | śuciḥ ||9.85.12||

pra | te | āśavaḥ | pavamāna | dhī-javaḥ / madāḥ | arṣanti | raghujāḥ-iva | tmanā || divyāḥ | su-parṇāḥ | madhu-mantaḥ | indavaḥ / madin-tamāsaḥ | pari | kośam | āsate ||9.86.1||
pra | te | madāsaḥ | madirāsaḥ | āśavaḥ / asr̥kṣata | rathyāsaḥ | yathā | pr̥thak || dhenuḥ | na | vatsam | payasā | abhi | vajriṇam / indram | indavaḥ | madhu-mantaḥ | ūrmayaḥ ||9.86.2||
atyaḥ | na | hiyānaḥ | abhi | vājam | arṣa / svaḥ-vit | kośam | divaḥ | adri-mātaram || vr̥ṣā | pavitre | adhi | sānau | avyaye / somaḥ | punānaḥ | indriyāya | dhāyase ||9.86.3||
pra | te | āśvinīḥ | pavamāna | dhī-juvaḥ / divyāḥ | asr̥gran | payasā | dharīmaṇi || pra | antaḥ | r̥ṣayaḥ | sthāvirīḥ | asr̥kṣata / ye | tvā | mr̥janti | r̥ṣi-sāna | vedhasaḥ ||9.86.4||
viśvā | dhāmāni | viśva-cakṣaḥ | r̥bhvasaḥ / pra-bhoḥ | te | sataḥ | pari | yanti | ketavaḥ || vi-ānaśiḥ | pavase | soma | dharma-bhiḥ / patiḥ | viśvasya | bhuvanasya | rājasi ||9.86.5||
ubhayataḥ | pavamānasya | raśmayaḥ / dhruvasya | sataḥ | pari | yanti | ketavaḥ || yadi | pavitre | adhi | mr̥jyate | hariḥ / sattā | ni | yonā | kalaśeṣu | sīdati ||9.86.6||
yajñasya | ketuḥ | pavate | su-adhvaraḥ / somaḥ | devānām | upa | yāti | niḥ-kr̥tam || sahasra-dhāraḥ | pari | kośam | arṣati / vr̥ṣā | pavitram | ati | eti | roruvat ||9.86.7||
rājā | samudram | nadyaḥ | vi | gāhate / apām | ūrmim | sacate | sindhuṣu | śritaḥ || adhi | asthāt | sānu | pavamānaḥ | avyayam / nābhā | pr̥thivyāḥ | dharuṇaḥ | mahaḥ | divaḥ ||9.86.8||
divaḥ | na | sānu | stanayan | acikradat / dyauḥ | ca | yasya | pr̥thivī | ca | dharma-bhiḥ || indrasya | sakhyam | pavate | vi-vevidat / somaḥ | punānaḥ | kalaśeṣu | sīdati ||9.86.9||
jyotiḥ | yajñasya | pavate | madhu | priyam / pitā | devānām | janitā | vibhu-vasuḥ || dadhāti | ratnam | svadhayoḥ | apīcyam / madin-tamaḥ | matsaraḥ | indriyaḥ | rasaḥ ||9.86.10||
abhi-krandan | kalaśam | vājī | arṣati / patiḥ | divaḥ | śata-dhāraḥ | vi-cakṣaṇaḥ || hariḥ | mitrasya | sadaneṣu | sīdati / marmr̥jānaḥ | avi-bhiḥ | sindhu-bhiḥ | vr̥ṣā ||9.86.11||
agre | sindhūnām | pavamānaḥ | arṣati / agre | vācaḥ | agriyaḥ | goṣu | gacchati || agre | vājasya | bhajate | mahā-dhanam / su-āyudhaḥ | sotr̥-bhiḥ | pūyate | vr̥ṣā ||9.86.12||
ayam | mata-vān | śakunaḥ | yathā | hitaḥ / avye | sasāra | pavamānaḥ | ūrmiṇā || tava | kratvā | rodasī iti | antarā | kave / śuciḥ | dhiyā | pavate | somaḥ | indra | te ||9.86.13||
drāpim | vasānaḥ | yajataḥ | divi-spr̥śam / antarikṣa-prāḥ | bhuvaneṣu | arpitaḥ || svaḥ | jajñānaḥ | nabhasā | abhi | akramīt / pratnam | asya | pitaram | ā | vivāsati ||9.86.14||
saḥ | asya | viśe | mahi | śarma | yacchati / yaḥ | asya | dhāma | prathamam | vi-ānaśe || padam | yat | asya | parame | vi-omani / ataḥ | viśvāḥ | abhi | sam | yāti | sam-yataḥ ||9.86.15||
pro iti | ayāsīt | induḥ | indrasya | niḥ-kr̥tam / sakhā | sakhyuḥ | na | pra | mināti | sam-giram || maryaḥ-iva | yuvati-bhiḥ | sam | arṣati / somaḥ | kalaśe | śata-yāmnā | pathā ||9.86.16||
pra | vaḥ | dhiyaḥ | mandra-yuvaḥ | vipanyuvaḥ / panasyuvaḥ | sam-vasaneṣu | akramuḥ || somam | manīṣāḥ | abhi | anūṣata | stubhaḥ / abhi | dhenavaḥ | payasā | īm | aśiśrayuḥ ||9.86.17||
ā | naḥ | soma | sam-yatam | pipyuṣīm | iṣam / indo iti | pavasva | pavamānaḥ | asridham || yā | naḥ | dohate | triḥ | ahan | asaścuṣī / kṣu-mat | vāja-vat | madhu-mat | su-vīryam ||9.86.18||
vr̥ṣā | matīnām | pavate | vi-cakṣaṇaḥ / somaḥ | ahnaḥ | pra-tarītā | uṣasaḥ | divaḥ || krāṇā | sindhūnām | kalaśān | avīvaśat / indrasya | hārdi | ā-viśan | manīṣi-bhiḥ ||9.86.19||
manīṣi-bhiḥ | pavate | pūrvyaḥ | kaviḥ / nr̥-bhiḥ | yataḥ | pari | kośān | acikradat || tritasya | nāma | janayan | madhu | kṣarat / indrasya | vāyoḥ | sakhyāya | kartave ||9.86.20||
ayam | punānaḥ | uṣasaḥ | vi | rocayat / ayam | sindhu-bhyaḥ | abhavat | ūm̐ iti | loka-kr̥t || ayam | triḥ | sapta | duduhānaḥ | ā-śiram / somaḥ | hr̥de | pavate | cāru | matsaraḥ ||9.86.21||
pavasva | soma | divyeṣu | dhāma-su / sr̥jānaḥ | indo iti | kalaśe | pavitre | ā || sīdan | indrasya | jaṭhare | kanikradat / nr̥-bhiḥ | yataḥ | sūryam | ā | arohayaḥ | divi ||9.86.22||
adri-bhiḥ | sutaḥ | pavase | pavitre | ā / indo iti | indrasya | jaṭhareṣu | ā-viśan || tvam | nr̥-cakṣāḥ | abhavaḥ | vi-cakṣaṇa / soma | gotram | aṅgiraḥ-bhyaḥ | avr̥ṇoḥ | apa ||9.86.23||
tvām | soma | pavamānam | su-ādhyaḥ / anu | viprāsaḥ | amadan | avasyavaḥ || tvām | su-parṇaḥ | ā | abharat | divaḥ | pari / indo iti | viśvābhiḥ | mati-bhiḥ | pari-kr̥tam ||9.86.24||
avye | punānam | pari | vāre | ūrmiṇā / harim | navante | abhi | sapta | dhenavaḥ || apām | upa-sthe | adhi | āyavaḥ | kavim / r̥tasya | yonā | mahiṣāḥ | aheṣata ||9.86.25||
induḥ | punānaḥ | ati | gāhate | mr̥dhaḥ / viśvāni | kr̥ṇvan | su-pathāni | yajyave || gāḥ | kr̥ṇvānaḥ | niḥ-nijam | haryataḥ | kaviḥ / atyaḥ | na | krīḷan | pari | vāram | arṣati ||9.86.26||
asaścataḥ | śata-dhārāḥ | abhi-śriyaḥ / harim | navante | ava | tāḥ | udanyuvaḥ || kṣipaḥ | mr̥janti | pari | gobhiḥ | ā-vr̥tam / tr̥tīye | pr̥ṣṭhe | adhi | rocane | divaḥ ||9.86.27||
tava | imāḥ | pra-jāḥ | divyasya | retasaḥ / tvam | viśvasya | bhuvanasya | rājasi || atha | idam | viśvam | pavamāna | te | vaśe / tvam | indo iti | prathamaḥ | dhāma-dhāḥ | asi ||9.86.28||
tvam | samudraḥ | asi | viśva-vit | kave / tava | imāḥ | pañca | pra-diśaḥ | vi-dharmaṇi || tvam | dyām | ca | pr̥thivīm | ca | ati | jabhriṣe / tava | jyotīṁṣi | pavamāna | sūryaḥ ||9.86.29||
tvam | pavitre | rajasaḥ | vi-dharmaṇi / devebhyaḥ | soma | pavamāna | pūyase || tvām | uśijaḥ | prathamāḥ | agr̥bhṇata / tubhya | imā | viśvā | bhuvanāni | yemire ||9.86.30||
pra | rebhaḥ | eti | ati | vāram | avyayam / vr̥ṣā | vaneṣu | ava | cakradat | hariḥ || sam | dhītayaḥ | vāvaśānāḥ | anūṣata / śiśum | rihanti | matayaḥ | panipnatam ||9.86.31||
saḥ | sūryasya | raśmi-bhiḥ | pari | vyata / tantum | tanvānaḥ | tri-vr̥tam | yathā | vide || nayan | r̥tasya | pra-śiṣaḥ | navīyasīḥ / patiḥ | janīnām | upa | yāti | niḥ-kr̥tam ||9.86.32||
rājā | sindhūnām | pavate | patiḥ | divaḥ / r̥tasya | yāti | pathi-bhiḥ | kanikradat || sahasra-dhāraḥ | pari | sicyate | hariḥ / punānaḥ | vācam | janayan | upa-vasuḥ ||9.86.33||
pavamāna | mahi | arṇaḥ | vi | dhāvasi / sūraḥ | na | citraḥ | avyayāni | pavyayā || gabhasti-pūtaḥ | nr̥-bhiḥ | adri-bhiḥ | sutaḥ / mahe | vājāya | dhanyāya | dhanvasi ||9.86.34||
iṣam | ūrjam | pavamāna | abhi | arṣasi / śyenaḥ | na | vaṁsu | kalaśeṣu | sīdasi || indrāya | madvā | madyaḥ | madaḥ | sutaḥ / divaḥ | viṣṭambhaḥ | upa-maḥ | vi-cakṣaṇaḥ ||9.86.35||
sapta | svasāraḥ | abhi | mātaraḥ | śiśum / navam | jajñānam | jenyam | vipaḥ-citam || apām | gandharvam | divyam | nr̥-cakṣasam / somam | viśvasya | bhuvanasya | rājase ||9.86.36||
īśānaḥ | imā | bhuvanāni | vi | īyase / yujānaḥ | indo iti | haritaḥ | su-parṇyaḥ || tāḥ | te | kṣarantu | madhu-mat | ghr̥tam | payaḥ / tava | vrate | soma | tiṣṭhantu | kr̥ṣṭayaḥ ||9.86.37||
tvam | nr̥-cakṣāḥ | asi | soma | viśvataḥ / pavamāna | vr̥ṣabha | tā | vi | dhāvasi || saḥ | naḥ | pavasva | vasu-mat | hiraṇya-vat / vayam | syāma | bhuvaneṣu | jīvase ||9.86.38||
go-vit | pavasva | vasu-vit | hiraṇya-vit / retaḥ-dhāḥ | indo iti | bhuvaneṣu | arpitaḥ || tvam | su-vīraḥ | asi | soma | viśva-vit / tam | tvā | viprāḥ | upa | girā | ime | āsate ||9.86.39||
ut | madhvaḥ | ūrmiḥ | vananāḥ | atisthipat / apaḥ | vasānaḥ | mahiṣaḥ | vi | gāhate || rājā | pavitra-rathaḥ | vājam | ā | aruhat / sahasra-bhr̥ṣṭiḥ | jayati | śravaḥ | br̥hat ||9.86.40||
saḥ | bhandanāḥ | ut | iyarti | prajā-vatīḥ / viśva-āyuḥ | viśvāḥ | su-bharāḥ | ahaḥ-divi || brahma | prajā-vat | rayim | aśva-pastyam / pītaḥ | indo iti | indram | asmabhyam | yācatāt ||9.86.41||
saḥ | agre | ahnām | hariḥ | haryataḥ | madaḥ / pra | cetasā | cetayate | anu | dyu-bhiḥ || dvā | janā | yātayan | antaḥ | īyate / narāśaṁsam | ca | daivyam | ca | dhartari ||9.86.42||
añjate | vi | añjate | sam | añjate / kratum | rihanti | madhunā | abhi | añjate || sindhoḥ | ut-śvāse | patayantam | ukṣaṇam / hiraṇya-pāvāḥ | paśum | āsu | gr̥bhṇate ||9.86.43||
vipaḥ-cite | pavamānāya | gāyata / mahī | na | dhārā | ati | andhaḥ | arṣati || ahiḥ | na | jūṇām | ati | sarpati | tvacam / atyaḥ | na | krīḷan | asarat | vr̥ṣā | hariḥ ||9.86.44||
agre-gaḥ | rājā | apyaḥ | taviṣyate / vi-mānaḥ | ahnām | bhuvaneṣu | arpitaḥ || hariḥ | ghr̥ta-snuḥ | su-dr̥śīkaḥ | arṇavaḥ / jyotiḥ-rathaḥ | pavate | rāye | okyaḥ ||9.86.45||
asarji | skambhaḥ | divaḥ | ut-yataḥ | madaḥ / pari | tri-dhātuḥ | bhuvanāni | arṣati || aṁśum | rihanti | matayaḥ | panipnatam / girā | yadi | niḥ-nijam | r̥gmiṇaḥ | yayuḥ ||9.86.46||
pra | te | dhārāḥ | ati | aṇvāni | meṣyaḥ / punānasya | sam-yataḥ | yanti | raṁhayaḥ || yat | gobhiḥ | indo iti | camvoḥ | sam-ajyase | ā / suvānaḥ | soma | kalaśeṣu | sīdasi ||9.86.47||
pavasva | soma | kratu-vit | naḥ | ukthyaḥ / avyaḥ | vāre | pari | dhāva | madhu | priyam || jahi | viśvān | rakṣasaḥ | indo iti | atriṇaḥ / br̥hat | vadema | vidathe | su-vīrāḥ ||9.86.48||

pra | tu | drava | pari | kośam | ni | sīda / nr̥-bhiḥ | punānaḥ | abhi | vājam | arṣa || aśvam | na | tvā | vājinam | marjayantaḥ / accha | barhiḥ | raśanābhiḥ | nayanti ||9.87.1||
su-āyudhaḥ | pavate | devaḥ | induḥ / aśasti-hā | vr̥janam | rakṣamāṇaḥ || pitā | devānām | janitā | su-dakṣaḥ / viṣṭambhaḥ | divaḥ | dharuṇaḥ | pr̥thivyāḥ ||9.87.2||
r̥ṣiḥ | vipraḥ | puraḥ-etā | janānām / r̥bhuḥ | dhīraḥ | uśanā | kāvyena || saḥ | cit | viveda | ni-hitam | yat | āsām / apīcyam | guhyam | nāma | gonām ||9.87.3||
eṣaḥ | syaḥ | te | madhu-mān | indra | somaḥ / vr̥ṣā | vr̥ṣṇe | pari | pavitre | akṣāriti || sahasra-sāḥ | śata-sāḥ | bhūri-dāvā / śaśvat-tamam | barhiḥ | ā | vājī | asthāt ||9.87.4||
ete | somāḥ | abhi | gavyā | sahasrā / mahe | vājāya | amr̥tāya | śravāṁsi || pavitrebhiḥ | pavamānāḥ | asr̥gran / śravasyavaḥ | na | pr̥tanājaḥ | atyāḥ ||9.87.5||
pari | hi | sma | puru-hūtaḥ | janānām / viśvā | asarat | bhojanā | pūyamānaḥ || atha | ā | bhara | śyena-bhr̥ta | prayāṁsi / rayim | tuñjānaḥ | abhi | vājam | arṣa ||9.87.6||
eṣaḥ | suvānaḥ | pari | somaḥ | pavitre / sargaḥ | na | sr̥ṣṭaḥ | adadhāvat | arvā || tigme iti | śiśānaḥ | mahiṣaḥ | na | śr̥ṅge iti / gāḥ | gavyan | abhi | śūraḥ | na | satvā ||9.87.7||
eṣā | ā | yayau | paramāt | antaḥ | adreḥ / kū-cit | satīḥ | ūrve | gāḥ | viveda || divaḥ | na | vi-dyut | stanayantī | abhraiḥ / somasya | te | pavate | indra | dhārā ||9.87.8||
uta | sma | rāśim | pari | yāsi | gonām / indreṇa | soma | sa-ratham | punānaḥ || pūrvīḥ | iṣaḥ | br̥hatīḥ | jīradāno iti jīra-dāno / śikṣa | śacī-vaḥ | tava | tāḥ | upa-stut ||9.87.9||

ayam | somaḥ | indra | tubhyam | sunve / tubhyam | pavate | tvam | asya | pāhi || tvam | ha | yam | cakr̥ṣe | tvam | vavr̥ṣe / indum | madāya | yujyāya | somam ||9.88.1||
saḥ | īm | rathaḥ | na | bhuriṣāṭ | ayoji / mahaḥ | purūṇi | sātaye | vasūni || āt | īm | viśvā | nahuṣyāṇi | jātā / svaḥ-sātā | vane | ūrdhvā | navanta ||9.88.2||
vāyuḥ | na | yaḥ | niyutvān | iṣṭa-yāmā / nāsatyā-iva | have | ā | śam-bhaviṣṭhaḥ || viśva-vāraḥ | draviṇodāḥ-iva | tman / pūṣā-iva | dhī-javanaḥ | asi | soma ||9.88.3||
indraḥ | na | yaḥ | mahā | karmāṇi | cakriḥ / hantā | vr̥trāṇām | asi | soma | pūḥ-bhit || paidvaḥ | na | hi | tvam | ahi-nāmnām | hantā / viśvasya | asi | soma | dasyoḥ ||9.88.4||
agniḥ | na | yaḥ | vane | ā | sr̥jyamānaḥ / vr̥thā | pājāṁsi | kr̥ṇute | nadīṣu || janaḥ | na | yudhvā | mahataḥ | upabdiḥ / iyarti | somaḥ | pavamānaḥ | ūrmim ||9.88.5||
ete | somāḥ | ati | vārāṇi | avyā / divyāḥ | na | kośāsaḥ | abhra-varṣāḥ || vr̥thā | samudram | sindhavaḥ | na | nīcīḥ / sutāsaḥ | abhi | kalaśān | asr̥gran ||9.88.6||
śuṣmī | śardhaḥ | na | mārutam | pavasva / anabhi-śastā | divyā | yathā | viṭ || āpaḥ | na | makṣu | su-matiḥ | bhava | naḥ / sahasra-apsāḥ | pr̥tanāṣāṭ | na | yajñaḥ ||9.88.7||
rājñaḥ | nu | te | varuṇasya | vratāni / br̥hat | gabhīram | tava | soma | dhāma || śuciḥ | tvam | asi | priyaḥ | na | mitraḥ / dakṣāyyaḥ | aryamā-iva | asi | soma ||9.88.8||

pro iti | syaḥ | vahniḥ | pathyābhiḥ | asyān / divaḥ | na | vr̥ṣṭiḥ | pavamānaḥ | akṣāriti || sahasra-dhāraḥ | asadat | ni | asme iti / mātuḥ | upa-sthe | vane | ā | ca | somaḥ ||9.89.1||
rājā | sindhūnām | avasiṣṭa | vāsaḥ / r̥tasya | nāvam | ā | aruhat | rajiṣṭhām || ap-su | drapsaḥ | vavr̥dhe | śyena-jūtaḥ / duhe | īm | pitā | duhe | īm | pituḥ | jām ||9.89.2||
siṁham | nasanta | madhvaḥ | ayāsam / harim | aruṣam | divaḥ | asya | patim || śūraḥ | yut-su | prathamaḥ | pr̥cchate | gāḥ / asya | cakṣasā | pari | pāti | ukṣā ||9.89.3||
madhu-pr̥ṣṭham | ghoram | ayāsam | aśvam / rathe | yuñjanti | uru-cakre | r̥ṣvam || svasāraḥ | īm | jāmayaḥ | marjayanti / sa-nābhayaḥ | vājinam | ūrjayanti ||9.89.4||
catasraḥ | īm | ghr̥ta-duhaḥ | sacante / samāne | antaḥ | dharuṇe | ni-sattāḥ || tāḥ | īm | arṣanti | namasā | punānāḥ / tāḥ | īm | viśvataḥ | pari | santi | pūrvīḥ ||9.89.5||
viṣṭambhaḥ | divaḥ | dharuṇaḥ | pr̥thivyāḥ / viśvāḥ | uta | kṣitayaḥ | haste | asya || asat | te | utsaḥ | gr̥ṇate | niyutvān / madhvaḥ | aṁśuḥ | pavate | indriyāya ||9.89.6||
vanvan | avātaḥ | abhi | deva-vītim / indrāya | soma | vr̥tra-hā | pavasva || śagdhi | mahaḥ | puru-candrasya | rāyaḥ / su-vīryasya | patayaḥ | syāma ||9.89.7||

pra | hinvānaḥ | janitā | rodasyoḥ / rathaḥ | na | vājam | saniṣyan | ayāsīt || indram | gacchan | āyudhā | sam-śiśānaḥ / viśvā | vasu | hastayoḥ | ā-dadhānaḥ ||9.90.1||
abhi | tri-pr̥ṣṭham | vr̥ṣaṇam | vayaḥ-dhām / āṅgūṣāṇām | avāvaśanta | vāṇīḥ || vanā | vasānaḥ | varuṇaḥ | na | sindhūn / vi | ratna-dhāḥ | dayate | vāryāṇi ||9.90.2||
śūra-grāmaḥ | sarva-vīraḥ | sahāvān / jetā | pavasva | sanitā | dhanāni || tigma-āyudhaḥ | kṣipra-dhanvā | samat-su / aṣāḷhaḥ | sahvān | pr̥tanāsu | śatrūn ||9.90.3||
uru-gavyūtiḥ | abhayāni | kr̥ṇvan / samīcīne iti sam-īcīne | ā | pavasva | puraṁdhī iti puram-dhī || apaḥ | sisāsan | uṣasaḥ | svaḥ | gāḥ / sam | cikradaḥ | mahaḥ | asmabhyam | vājān ||9.90.4||
matsi | soma | varuṇam | matsi | mitram / matsi | indram | indo iti | pavamāna | viṣṇum || matsi | śardhaḥ | mārutam | matsi | devān / matsi | mahām | indram | indo iti | madāya ||9.90.5||
eva | rājā-iva | kratu-mān | amena / viśvā | ghanighnat | duḥ-itā | pavasva || indo iti | su-uktāya | vacase | vayaḥ | dhāḥ / yūyam | pāta | svasti-bhiḥ | sadā | naḥ ||9.90.6||

asarji | vakvā | rathye | yathā | ājau / dhiyā | manotā | prathamaḥ | manīṣī || daśa | svasāraḥ | adhi | sānau | avye / ajanti | vahnim | sadanāni | accha ||9.91.1||
vītī | janasya | divyasya | kavyaiḥ / adhi | suvānaḥ | nahuṣyebhiḥ | induḥ || pra | yaḥ | nr̥-bhiḥ | amr̥taḥ | martyebhiḥ / marmr̥jānaḥ | avi-bhiḥ | gobhiḥ | at-bhiḥ ||9.91.2||
vr̥ṣā | vr̥ṣṇe | roruvat | aṁśuḥ | asmai / pavamānaḥ | ruśat | īrte | payaḥ | goḥ || sahasram | r̥kvā | pathi-bhiḥ | vacaḥ-vit / adhvasma-bhiḥ | sūraḥ | aṇvam | vi | yāti ||9.91.3||
ruja | dr̥ḷhā | cit | rakṣasaḥ | sadāṁsi / punānaḥ | indo iti | ūrṇuhi | vi | vājān || vr̥śca | upariṣṭāt | tujatā | vadhena / ye | anti | dūrāt | upa-nāyam | eṣām ||9.91.4||
saḥ | pratna-vat | navyase | viśva-vāra / su-uktāya | pathaḥ | kr̥ṇuhi | prācaḥ || ye | duḥ-sahāsaḥ | vanuṣā | br̥hantaḥ / tān | te | aśyāma | puru-kr̥t | purukṣo iti puru-kṣo ||9.91.5||
eva | punānaḥ | apaḥ | svaḥ | gāḥ / asmabhyam | tokā | tanayāni | bhūri || śam | naḥ | kṣetram | uru | jyotīṁṣi | soma / jyok | naḥ | sūryam | dr̥śaye | rirīhi ||9.91.6||

pari | suvānaḥ | hariḥ | aṁśuḥ | pavitre / rathaḥ | na | sarji | sanaye | hiyānaḥ || āpat | ślokam | indriyam | pūyamānaḥ / prati | devān | ajuṣata | prayaḥ-bhiḥ ||9.92.1||
accha | nr̥-cakṣāḥ | asarat | pavitre / nāma | dadhānaḥ | kaviḥ | asya | yonau || sīdan | hotā-iva | sadane | camūṣu / upa | īm | agman | r̥ṣayaḥ | sapta | viprāḥ ||9.92.2||
pra | su-medhāḥ | gātu-vit | viśva-devaḥ / somaḥ | punānaḥ | sadaḥ | eti | nityam || bhuvat | viśveṣu | kāvyeṣu | rantā / anu | janān | yatate | pañca | dhīraḥ ||9.92.3||
tava | tye | soma | pavamāna | niṇye / viśve | devāḥ | trayaḥ | ekādaśāsaḥ || daśa | svadhābhiḥ | adhi | sānau | avye / mr̥janti | tvā | nadyaḥ | sapta | yahvīḥ ||9.92.4||
tat | nu | satyam | pavamānasya | astu / yatra | viśve | kāravaḥ | sam-nasanta || jyotiḥ | yat | ahne | akr̥ṇot | ūm̐ iti | lokam / pra | āvat | manum | dasyave | kaḥ | abhīkam ||9.92.5||
pari | sadma-iva | paśu-manti | hotā / rājā | na | satyaḥ | sam-itīḥ | iyānaḥ || somaḥ | punānaḥ | kalaśān | ayāsīt / sīdan | mr̥gaḥ | na | mahiṣaḥ | vaneṣu ||9.92.6||

sākam-ukṣaḥ | marjayanta | svasāraḥ / daśa | dhīrasya | dhītayaḥ | dhanutrīḥ || hariḥ | pari | adravat | jāḥ | sūryasya / droṇam | nanakṣe | atyaḥ | na | vājī ||9.93.1||
sam | mātr̥-bhiḥ | na | śiśuḥ | vāvaśānaḥ / vr̥ṣā | dadhanve | puru-vāraḥ | at-bhiḥ || maryaḥ | na | yoṣām | abhi | niḥ-kr̥tam | yan / sam | gacchate | kalaśe | usriyābhiḥ ||9.93.2||
uta | pra | pipye | ūdhaḥ | aghnyāyāḥ / induḥ | dhārābhiḥ | sacate | su-medhāḥ || mūrdhānam | gāvaḥ | payasā | camūṣu / abhi | śrīṇanti | vasu-bhiḥ | na | niktaiḥ ||9.93.3||
saḥ | naḥ | devebhiḥ | pavamāna | rada / indo iti | rayim | aśvinam | vāvaśānaḥ || rathirāyatām | uśatī | puram-dhiḥ / asmadryak | ā | dāvane | vasūnām ||9.93.4||
nu | naḥ | rayim | upa | māsva | nr̥-vantam / punānaḥ | vātāpyam | viśva-candram || pra | vandituḥ | indo iti | tāri | āyuḥ / prātaḥ | makṣu | dhiyā-vasuḥ | jagamyāt ||9.93.5||

adhi | yat | asmin | vājini-iva | śubhaḥ / spardhante | dhiyaḥ | sūrye | na | viśaḥ || apaḥ | vr̥ṇānaḥ | pavate | kavi-yan / vrajam | na | paśu-vardhanāya | manma ||9.94.1||
dvitā | vi-ūrṇvan | amr̥tasya | dhāma / svaḥ-vide | bhuvanāni | prathanta || dhiyaḥ | pinvānāḥ | svasare | na | gāvaḥ / r̥ta-yantīḥ | abhi | vāvaśre | indum ||9.94.2||
pari | yat | kaviḥ | kāvyā | bharate / śūraḥ | na | rathaḥ | bhuvanāni | viśvā || deveṣu | yaśaḥ | martāya | bhūṣan / dakṣāya | rāyaḥ | puru-bhūṣu | navyaḥ ||9.94.3||
śriye | jātaḥ | śriye | ā | niḥ | iyāya / śriyam | vayaḥ | jaritr̥-bhyaḥ | dadhāti || śriyam | vasānāḥ | amr̥ta-tvam | āyan / bhavanti | satyā | sam-ithā | mita-drau ||9.94.4||
iṣam | ūrjam | abhi | arṣa | aśvam | gām / uru | jyotiḥ | kr̥ṇuhi | matsi | devān || viśvāni | hi | su-sahā | tāni | tubhyam / pavamāna | bādhase | soma | śatrūn ||9.94.5||

kanikranti | hariḥ | ā | sr̥jyamānaḥ / sīdan | vanasya | jaṭhare | punānaḥ || nr̥-bhiḥ | yataḥ | kr̥ṇute | niḥ-nijam | gāḥ / ataḥ | matīḥ | janayata | svadhābhiḥ ||9.95.1||
hariḥ | sr̥jānaḥ | pathyām | r̥tasya / iyarti | vācam | aritā-iva | nāvam || devaḥ | devānām | guhyāni | nāma / āviḥ | kr̥ṇoti | barhiṣi | pra-vāce ||9.95.2||
apām-iva | it | ūrmayaḥ | tarturāṇāḥ / pra | manīṣāḥ | īrate | somam | accha || namasyantīḥ | upa | ca | yanti | sam | ca / ā | ca | viśanti | uśatīḥ | uśantam ||9.95.3||
tam | marmr̥jānam | mahiṣam | na | sānau / aṁśum | duhanti | ukṣaṇam | giri-sthām || tam | vāvaśānam | matayaḥ | sacante / tritaḥ | bibharti | varuṇam | samudre ||9.95.4||
iṣyan | vācam | upavaktā-iva | hotuḥ / punānaḥ | indo iti | vi | sya | manīṣām || indraḥ | ca | yat | kṣayathaḥ | saubhagāya / su-vīryasya | patayaḥ | syāma ||9.95.5||

pra | senā-nīḥ | śūraḥ | agre | rathānām / gavyan | eti | harṣate | asya | senā || bhadrān | kr̥ṇvan | indra-havān | sakhi-bhyaḥ / ā | somaḥ | vastrā | rabhasāni | datte ||9.96.1||
sam | asya | harim | harayaḥ | mr̥janti / aśva-hayaiḥ | ani-śitam | namaḥ-bhiḥ || ā | tiṣṭhati | ratham | indrasya | sakhā / vidvān | ena | su-matim | yāti | accha ||9.96.2||
saḥ | naḥ | deva | deva-tāte | pavasva / mahe | soma | psarase | indra-pānaḥ || kr̥ṇvan | apaḥ | varṣayan | dyām | uta | imām / uroḥ | ā | naḥ | varivasya | punānaḥ ||9.96.3||
ajītaye | ahataye | pavasva / svastaye | sarva-tātaye | br̥hate || tat | uśanti | viśve | ime | sakhāyaḥ / tat | aham | vaśmi | pavamāna | soma ||9.96.4||
somaḥ | pavate | janitā | matīnām / janitā | divaḥ | janitā | pr̥thivyāḥ || janitā | agneḥ | janitā | sūryasya / janitā | indrasya | janitā | uta | viṣṇoḥ ||9.96.5||
brahmā | devānām | pada-vīḥ | kavīnām / r̥ṣiḥ | viprāṇām | mahiṣaḥ | mr̥gāṇām || śyenaḥ | gr̥dhrāṇām | sva-dhitiḥ | vanānām / somaḥ | pavitram | ati | eti | rebhan ||9.96.6||
pra | avīvipat | vācaḥ | ūrmim | na | sindhuḥ / giraḥ | somaḥ | pavamānaḥ | manīṣāḥ || antariti | paśyan | vr̥janā | imā | avarāṇi / ā | tiṣṭhati | vr̥ṣabhaḥ | goṣu | jānan ||9.96.7||
saḥ | matsaraḥ | pr̥t-su | vanvan | avātaḥ / sahasra-retāḥ | abhi | vājam | arṣa || indrāya | indo iti | pavamānaḥ | manīṣī / aṁśoḥ | ūrmim | īraya | gāḥ | iṣaṇyan ||9.96.8||
pari | priyaḥ | kalaśe | deva-vātaḥ / indrāya | somaḥ | raṇyaḥ | madāya || sahasra-dhāraḥ | śata-vājaḥ | induḥ / vājī | na | saptiḥ | samanā | jigāti ||9.96.9||
saḥ | pūrvyaḥ | vasu-vit | jāyamānaḥ / mr̥jānaḥ | ap-su | duduhānaḥ | adrau || abhiśasti-pāḥ | bhuvanasya | rājā / vidat | gātum | brahmaṇe | pūyamānaḥ ||9.96.10||
tvayā | hi | naḥ | pitaraḥ | soma | pūrve / karmāṇi | cakruḥ | pavamāna | dhīrāḥ || vanvan | avātaḥ | pari-dhīn | apa | ūrṇu / vīrebhiḥ | aśvaiḥ | magha-vā | bhava | naḥ ||9.96.11||
yathā | apavathāḥ | manave | vayaḥ-dhāḥ / amitra-hā | varivaḥ-vit | haviṣmān || eva | pavasva | draviṇam | dadhānaḥ / indre | sam | tiṣṭha | janaya | āyudhāni ||9.96.12||
pavasva | soma | madhu-mān | r̥ta-vā / apaḥ | vasānaḥ | adhi | sānau | avye || ava | droṇāni | ghr̥ta-vanti | sīda / madin-tamaḥ | matsaraḥ | indra-pānaḥ ||9.96.13||
vr̥ṣṭim | divaḥ | śata-dhāraḥ | pavasva / sahasra-sāḥ | vāja-yuḥ | deva-vītau || sam | sindhu-bhiḥ | kalaśe | vāvaśānaḥ / sam | usriyābhiḥ | pra-tiran | naḥ | āyuḥ ||9.96.14||
eṣaḥ | syaḥ | somaḥ | mati-bhiḥ | punānaḥ / atyaḥ | na | vājī | tarati | it | arātīḥ || payaḥ | na | dugdham | aditeḥ | iṣiram / uru-iva | gātuḥ | su-yamaḥ | na | voḷhā ||9.96.15||
su-āyudhaḥ | sotr̥-bhiḥ | pūyamānaḥ / abhi | arṣa | guhyam | cāru | nāma || abhi | vājam | saptiḥ-iva | śravasyā / abhi | vāyum | abhi | gāḥ | deva | soma ||9.96.16||
śiśum | jajñānam | haryatam | mr̥janti / śumbhanti | vahnim | marutaḥ | gaṇena || kaviḥ | gīḥ-bhiḥ | kāvyena | kaviḥ | san / somaḥ | pavitram | ati | eti | rebhan ||9.96.17||
r̥ṣi-manāḥ | yaḥ | r̥ṣi-kr̥t | svaḥ-sāḥ / sahasra-nīthaḥ | pada-vīḥ | kavīnām || tr̥tīyam | dhāma | mahiṣaḥ | sisāsan / somaḥ | vi-rājam | anu | rājati | stup ||9.96.18||
camū-sat | śyenaḥ | śakunaḥ | vi-bhr̥tvā / go-vinduḥ | drapsaḥ | āyudhāni | bibhrat || apām | ūrmim | sacamānaḥ | samudram / turīyam | dhāma | mahiṣaḥ | vivakti ||9.96.19||
maryaḥ | na | śubhraḥ | tanvam | mr̥jānaḥ / atyaḥ | na | sr̥tvā | sanaye | dhanānām || vr̥ṣā-iva | yūthā | pari | kośam | arṣan / kanikradat | camvoḥ | ā | viveśa ||9.96.20||
pavasva | indo iti | pavamānaḥ | mahaḥ-bhiḥ / kanikradat | pari | vārāṇi | arṣa || krīḷan | camvoḥ | ā | viśa | pūyamānaḥ / indram | te | rasaḥ | madiraḥ | mamattu ||9.96.21||
pra | asya | dhārāḥ | br̥hatīḥ | asr̥gran / aktaḥ | gobhiḥ | kalaśān | ā | viveśa || sāma | kr̥ṇvan | sāmanyaḥ | vipaḥ-cit / krandan | eti | abhi | sakhyuḥ | na | jāmim ||9.96.22||
apa-ghnan | eṣi | pavamāna | śatrūn / priyām | na | jāraḥ | abhi-gītaḥ | induḥ || sīdan | vaneṣu | śakunaḥ | na | patvā / somaḥ | punānaḥ | kalaśeṣu | sattā ||9.96.23||
ā | te | rucaḥ | pavamānasya | soma / yoṣā-iva | yanti | su-dughāḥ | su-dhārāḥ || hariḥ | ā-nītaḥ | puru-vāraḥ | ap-su / acikradat | kalaśe | deva-yūnām ||9.96.24||

asya | preṣā | hemanā | pūyamānaḥ / devaḥ | devebhiḥ | sam | apr̥kta | rasam || sutaḥ | pavitram | pari | eti | rebhan / mitā-iva | sadma | paśu-manti | hotā ||9.97.1||
bhadrā | vastrā | samanyā | vasānaḥ / mahān | kaviḥ | ni-vacanāni | śaṁsan || ā | vacyasva | camvoḥ | pūyamānaḥ / vi-cakṣaṇaḥ | jāgr̥viḥ | deva-vītau ||9.97.2||
sam | ūm̐ iti | priyaḥ | mr̥jyate | sānau | avye / yaśaḥ-taraḥ | yaśasām | kṣaitaḥ | asme iti || abhi | svara | dhanva | pūyamānaḥ / yūyam | pāta | svasti-bhiḥ | sadā | naḥ ||9.97.3||
pra | gāyata | abhi | arcāma | devān / somam | hinota | mahate | dhanāya || svāduḥ | pavāte | ati | vāram | avyam / ā | sīdāti | kalaśam | deva-yuḥ | naḥ ||9.97.4||
induḥ | devānām | upa | sakhyam | ā-yan / sahasra-dhāraḥ | pavate | madāya || nr̥-bhiḥ | stavānaḥ | anu | dhāma | pūrvam / agan | indram | mahate | saubhagāya ||9.97.5||
stotre | rāye | hariḥ | arṣa | punānaḥ / indram | madaḥ | gacchatu | te | bharāya || devaiḥ | yāhi | sa-ratham | rādhaḥ | accha / yūyam | pāta | svasti-bhiḥ | sadā | naḥ ||9.97.6||
pra | kāvyam | uśanā-iva | bruvāṇaḥ / devaḥ | devānām | janima | vivakti || mahi-vrataḥ | śuci-bandhuḥ | pāvakaḥ / padā | varāhaḥ | abhi | eti | rebhan ||9.97.7||
pra | haṁsāsaḥ | tr̥palam | manyum | accha / amāt | astam | vr̥ṣa-gaṇāḥ | ayāsuḥ || āṅgūṣyam | pavamānam | sakhāyaḥ / duḥ-marṣam | sākam | pra | vadanti | vāṇam ||9.97.8||
saḥ | raṁhate | uru-gāyasya | jūtim / vr̥thā | krīḷantam | mimate | na | gāvaḥ || parīṇasam | kr̥ṇute | tigma-śr̥ṅgaḥ / divā | hariḥ | dadr̥śe | naktam | r̥jraḥ ||9.97.9||
induḥ | vājī | pavate | go-nyoghāḥ / indre | somaḥ | saha | invan | madāya || hanti | rakṣaḥ | bādhate | pari | arātīḥ / varivaḥ | kr̥ṇvan | vr̥janasya | rājā ||9.97.10||
adha | dhārayā | madhvā | pr̥cānaḥ / tiraḥ | roma | pavate | adri-dugdhaḥ || induḥ | indrasya | sakhyam | juṣāṇaḥ / devaḥ | devasya | matsaraḥ | madāya ||9.97.11||
abhi | priyāṇi | pavate | punānaḥ / devaḥ | devān | svena | rasena | pr̥ñcan || induḥ | dharmāṇi | r̥tu-thā | vasānaḥ / daśa | kṣipaḥ | avyata | sānau | avye ||9.97.12||
vr̥ṣā | śoṇaḥ | abhi-kanikradat | gāḥ / nadayan | eti | pr̥thivīm | uta | dyām || indrasya-iva | vagnuḥ | ā | śr̥ṇve | ājau / pra-cetayan | arṣati | vācam | ā | imām ||9.97.13||
rasāyyaḥ | payasā | pinvamānaḥ / īrayan | eṣi | madhu-mantam | aṁśum || pavamānaḥ | sam-tanim | eṣi | kr̥ṇvan / indrāya | soma | pari-sicyamānaḥ ||9.97.14||
eva | pavasva | madiraḥ | madāya / uda-grābhasya | namayan | vadha-snaiḥ || pari | varṇam | bharamāṇaḥ | ruśantam / gavyuḥ | naḥ | arṣa | pari | soma | siktaḥ ||9.97.15||
juṣṭvī | naḥ | indo iti | su-pathā | su-gāni / urau | pavasva | varivāṁsi | kr̥ṇvan || ghanā-iva | viṣvak | duḥ-itāni | vi-ghnan / adhi | snunā | dhanva | sānau | avye ||9.97.16||
vr̥ṣṭim | naḥ | arṣa | divyām | jigatnum / iḷā-vatīm | śam-gayīm | jīra-dānum || stukā-iva | vītā | dhanva | vi-cinvan / bandhūn | imān | avarān | indo iti | vāyūn ||9.97.17||
granthim | na | vi | sya | grathitam | punānaḥ / r̥jum | ca | gātum | vr̥jinam | ca | soma || atyaḥ | na | kradaḥ | hariḥ | ā | sr̥jānaḥ / maryaḥ | deva | dhanva | pastya-vān ||9.97.18||
juṣṭaḥ | madāya | deva-tāte | indo iti / pari | snunā | dhanva | sānau | avye || sahasra-dhāraḥ | surabhiḥ | adabdhaḥ / pari | srava | vāja-sātau | nr̥-sahye ||9.97.19||
araśmānaḥ | ye | arathāḥ | ayuktāḥ / atyāsaḥ | na | sasr̥jānāsaḥ | ājau || ete | śukrāsaḥ | dhanvanti | somāḥ / devāsaḥ | tān | upa | yāta | pibadhyai ||9.97.20||
eva | naḥ | indo | abhi | deva-vītim / pari | srava | nabhaḥ | arṇaḥ | camūṣu || somaḥ | asmabhyam | kāmyam | br̥hantam / rayim | dadātu | vīra-vantam | ugram ||9.97.21||
takṣat | yadi | manasaḥ | venataḥ | vāk / jyeṣṭhasya | vā | dharmaṇi | kṣoḥ | anīke || āt | īm | āyan | varam | ā | vāvaśānāḥ / juṣṭam | patim | kalaśe | gāvaḥ | indum ||9.97.22||
pra | dānu-daḥ | divyaḥ | dānu-pinvaḥ / r̥tam | r̥tāya | pavate | su-medhāḥ || dharmā | bhuvat | vr̥janyasya | rājā / pra | rāsmi-bhiḥ | daśa-bhiḥ | bhāri | bhūma ||9.97.23||
pavitrebhiḥ | pavamānaḥ | nr̥-cakṣāḥ / rājā | devānām | uta | martyānām || dvitā | bhuvat | rayi-patiḥ | rayīṇām / r̥tam | bharat | su-bhr̥tam | cāru | induḥ ||9.97.24||
arvān-iva | śravase | sātim | accha / indrasya | vāyoḥ | abhi | vītim | arṣa || saḥ | naḥ | sahasrā | br̥hatīḥ | iṣaḥ | dāḥ / bhava | soma | draviṇaḥ-vit | punānaḥ ||9.97.25||
deva-avyaḥ | naḥ | pari-sicyamānāḥ / kṣayam | su-vīram | dhanvantu | somāḥ || ā-yajyavaḥ | su-matim | viśva-vārāḥ / hotāraḥ | na | divi-yajaḥ | mandra-tamāḥ ||9.97.26||
eva | deva | deva-tāte | pavasva / mahe | soma | psarase | deva-pānaḥ || mahaḥ | cit | hi | smasi | hitāḥ | sa-marye / kr̥dhi | susthāne iti su-sthāne  | rodasī iti | punānaḥ ||9.97.27||
aśvaḥ | na | kradaḥ | vr̥ṣa-bhiḥ | yujānaḥ / siṁhaḥ | na | bhīmaḥ | manasaḥ | javīyān || arvācīnaiḥ | pathi-bhiḥ | ye | rajiṣṭhāḥ / ā | pavasva | saumanasam | naḥ | indo iti ||9.97.28||
śatam | dhārāḥ | deva-jātāḥ | asr̥gran / sahasram | enāḥ | kavayaḥ | mr̥janti || indo iti | sanitram | divaḥ | ā | pavasva / puraḥ-etā | asi | mahataḥ | dhanasya ||9.97.29||
divaḥ | na | sargāḥ | asasr̥gram | ahnām / rājā | na | mitram | pra | mināti | dhīraḥ || pituḥ | na | putraḥ | kratu-bhiḥ | yatānaḥ / ā | pavasva | viśe | asyai | ajītim ||9.97.30||
pra | te | dhārāḥ | madhu-matīḥ | asr̥gran / vārān | yat | pūtaḥ | ati-eṣi | avyān || pavamāna | pavase | dhāma | gonām / jajñānaḥ | sūryam | apinvaḥ | arkaiḥ ||9.97.31||
kanikradat | anu | panthām | r̥tasya / śukraḥ | vi | bhāsi | amr̥tasya | dhāma || saḥ | indrāya | pavase | matsara-vān / hinvānaḥ | vācam | mati-bhiḥ | kavīnām ||9.97.32||
divyaḥ | su-parṇaḥ | ava | cakṣi | soma / pinvan | dhārāḥ | karmaṇā | deva-vītau || ā | indo iti | viśa | kalaśam | soma-dhānam / krandan | ihi | sūryasya | upa | raśmim ||9.97.33||
tisraḥ | vācaḥ | īrayati | pra | vahniḥ / r̥tasya | dhītim | brahmaṇaḥ | manīṣām || gāvaḥ | yanti | go-patim | pr̥cchamānāḥ / somam | yanti | matayaḥ | vāvaśānāḥ ||9.97.34||
somam | gāvaḥ | dhenavaḥ | vāvaśānāḥ / somam | viprāḥ | mati-bhiḥ | pr̥cchamānāḥ || somaḥ | sutaḥ | pūyate | ajyamānaḥ / some | arkāḥ | tri-stubhaḥ | sam | navante ||9.97.35||
eva | naḥ | soma | pari-sicyamānaḥ / ā | pavasva | pūyamānaḥ | svasti || indram | ā | viśa | br̥hatā | raveṇa / vardhaya | vācam | janaya | puram-dhim ||9.97.36||
ā | jāgr̥viḥ | vipraḥ | r̥tā | matīnām / somaḥ | punānaḥ | asadat | camūṣu || sapanti | yam | mithunāsaḥ | ni-kāmāḥ / adhvaryavaḥ | rathirāsaḥ | su-hastāḥ ||9.97.37||
saḥ | punānaḥ | upa | sūre | na | dhātā / ā | ubhe iti | aprāḥ | rodasī iti | vi | saḥ | āvarityāvaḥ || priyā | cit | yasya | priyasāsaḥ | ūtī / saḥ | tu | dhanam | kāriṇe | na | pra | yaṁsat ||9.97.38||
saḥ | vardhitā | vardhanaḥ | pūyamānaḥ / somaḥ | mīḍhvān | abhi | naḥ | jyotiṣā | āvīt || yena | naḥ | pūrve | pitaraḥ | pada-jñāḥ / svaḥ-vidaḥ | abhi | gāḥ | adrim | uṣṇan ||9.97.39||
akrān | samudraḥ | prathame | vi-dharman / janayan | pra-jāḥ | bhuvanasya | rājā || vr̥ṣā | pavitre | adhi | sānau | avye / br̥hat | somaḥ | vavr̥dhe | suvānaḥ | induḥ ||9.97.40||
mahat | tat | somaḥ | mahiṣaḥ | cakāra / apām | yat | garbhaḥ | avr̥ṇīta | devān || adadhāt | indre | pavamānaḥ | ojaḥ / ajanayat | sūrye | jyotiḥ | induḥ ||9.97.41||
matsi | vāyum | iṣṭaye | rādhase | ca / matsi | mitrāvaruṇā | pūyamānaḥ || matsi | śardhaḥ | mārutam | matsi | devān / matsi | dyāvāpr̥thivī iti | deva | soma ||9.97.42||
r̥juḥ | pavasva | vr̥jinasya | hantā / apa | amīvām | bādhamānaḥ | mr̥dhaḥ | ca || abhi-śrīṇan | payaḥ | payasā | abhi | gonām / indrasya | tvam | tava | vayam | sakhāyaḥ ||9.97.43||
madhvaḥ | sūdam | pavasva | vasvaḥ | utsam / vīram | ca | naḥ | ā | pavasva | bhagam | ca || svadasva | indrāya | pavamānaḥ | indo iti / rayim | ca | naḥ | ā | pavasva | samudrāt ||9.97.44||
somaḥ | sutaḥ | dhārayā | atyaḥ | na | hitvā / sindhuḥ | na | nimnam | abhi | vājī | akṣāriti || ā | yonim | vanyam | asadat | punānaḥ / sam | induḥ | gobhiḥ | asarat | sam | at-bhiḥ ||9.97.45||
eṣaḥ | syaḥ | te | pavate | indra | somaḥ / camūṣu | dhīraḥ | uśate | tavasvān || svaḥ-cakṣāḥ | rathiraḥ | satya-śuṣmaḥ / kāmaḥ | na | yaḥ | deva-yatām | asarji ||9.97.46||
eṣaḥ | pratnena | vayasā | punānaḥ / tiraḥ | varpāṁsi | duhituḥ | dadhānaḥ || vasānaḥ | śarma | tri-varūtham | ap-su / hotā-iva | yāti | samaneṣu | rebhan ||9.97.47||
nu | naḥ | tvam | rathiraḥ | deva | soma / pari | srava | camvoḥ | pūyamānaḥ || ap-su | svādiṣṭhaḥ | madhu-mān | r̥ta-vā / devaḥ | na | yaḥ | savitā | satya-manmā ||9.97.48||
abhi | vāyum | vītī | arṣa | gr̥ṇānaḥ / abhi | mitrāvaruṇā | pūyamānaḥ || abhi | naram | dhī-javanam | rathe-sthām / abhi | indram | vr̥ṣaṇam | vajra-bāhum ||9.97.49||
abhi | vastrā | su-vasanāni | arṣa / abhi | dhenūḥ | su-dughāḥ | pūyamānaḥ || abhi | candrā | bhartave | naḥ | hiraṇyā / abhi | aśvān | rathinaḥ | deva | soma ||9.97.50||
abhi | naḥ | arṣa | divyā | vasūni / abhi | viśvā | pārthivā | pūyamānaḥ || abhi | yena | draviṇam | aśnavāma / abhi | ārṣeyam | jamadagni-vat | naḥ ||9.97.51||
ayā | pavā | pavasva | enā | vasūni / mām̐ścatve | indo iti | sarasi | pra | dhanva || bradhnaḥ | cit | atra | vātaḥ | na | jūtaḥ / puru-medhaḥ | cit | takave | naram | dāt ||9.97.52||
uta | naḥ | enā | pavayā | pavasva / adhi | śrute | śravāyyasya | tīrthe || ṣaṣṭim | sahasrā | naigutaḥ | vasūni / vr̥kṣam | na | pakvam | dhūnavat | raṇāya ||9.97.53||
mahi | ime iti | asya | vr̥ṣanāma | śūṣe iti / mām̐ścatve | vā | pr̥śane | vā | vadhatre iti || asvāpayat | ni-gutaḥ | snehayat | ca / apa | amitrān | apa | acitaḥ | aca | itaḥ ||9.97.54||
sam | trī | pavitrā | vi-tatāni | eṣi / anu | ekam | dhāvasi | pūyamānaḥ || asi | bhagaḥ | asi | dātrasya | dātā | asi | magha-vā | maghavat-bhyaḥ | indo iti ||9.97.55||
eṣaḥ | viśva-vit | pavate | manīṣī / somaḥ | viśvasya | bhuvanasya | rājā || drapsān | īrayan | vidatheṣu | induḥ / vi | vāram | avyam | samayā | ati | yāti ||9.97.56||
indum | rihanti | mahiṣāḥ | adabdhāḥ / pade | rebhanti | kavayaḥ | na | gr̥dhrāḥ || hinvanti | dhīrāḥ | daśa-bhiḥ | kṣipābhiḥ / sam | añjate | rūpam | apām | rasena ||9.97.57||
tvayā | vayam | pavamānena | soma / bhare | kr̥tam | vi | cinuyāma | śaśvat || tat | naḥ | mitraḥ | varuṇaḥ | mamahantām / aditiḥ | sindhuḥ | pr̥thivī | uta | dyauḥ ||9.97.58||

abhi | naḥ | vāja-sātamam / rayim | arṣa | puru-spr̥ham || indo iti | sahasra-bharṇasam / tuvi-dyumnam | vibhva-saham ||9.98.1||
pari | syaḥ | suvānaḥ | avyayam / rathe | na | varma | avyata || induḥ | abhi | druṇā | hitaḥ / hiyānaḥ | dhārābhiḥ | akṣāriti ||9.98.2||
pari | syaḥ | suvānaḥ | akṣāriti / induḥ | avye | mada-cyutaḥ || dhārā | yaḥ | ūrdhvaḥ | adhvare / bhrājā | na | eti | gavya-yuḥ ||9.98.3||
saḥ | hi | tvam | deva | śaśvate / vasu | martāya | dāśuṣe || indo iti | sahasriṇam | rayim / śata-ātmānam | vivāsasi ||9.98.4||
vayam | te | asya | vr̥tra-han / vaso iti | vasvaḥ | puru-spr̥haḥ || ni | nediṣṭha-tamāḥ | iṣaḥ / syāma | sumnasya | adhrigo ityadhri-go ||9.98.5||
dviḥ | yam | pañca | sva-yaśasam / svasāraḥ | adri-saṁhatam || priyam | indrasya | kāmyam / pra-snāpayanti | ūrmiṇam ||9.98.6||
pari | tyam | haryatam | harim / babhrum | punanti | vāreṇa || yaḥ | devān | viśvān | it | pari / madena | saha | gacchati ||9.98.7||
asya | vaḥ | hi | avasā / pāntaḥ | dakṣa-sādhanam || yaḥ | sūriṣu | śravaḥ | br̥hat / dadhe | svaḥ | na | haryataḥ ||9.98.8||
saḥ | vām | yajñeṣu | mānavī iti / induḥ | janiṣṭa | rodasī iti || devaḥ | devī iti | giri-sthāḥ / asredhan | tam | tuvi-svani ||9.98.9||
indrāya | soma | pātave / vr̥tra-ghne | pari | sicyase || nare | ca | dakṣiṇā-vate / devāya | sadana-sade ||9.98.10||
te | pratnāsaḥ | vi-uṣṭiṣu / somāḥ | pavitre | akṣaran || apa-prothantaḥ | sanutaḥ | huraḥ-citaḥ / prātariti | tān | apra-cetasaḥ ||9.98.11||
tam | sakhāyaḥ | puraḥ-rucam / yūyam | vayam | ca | sūrayaḥ || aśyāma | vāja-gandhyam / sanema | vāja-pastyam ||9.98.12||

ā | haryatāya | dhr̥ṣṇave / dhanuḥ | tanvanti | pauṁsyam || śukrām | vayanti | asurāya | niḥ-nijam / vipām | agre | mahīyuvaḥ ||9.99.1||
adha | kṣapā | pari-kr̥taḥ / vājān | abhi | pra | gāhate || yadi | vivasvataḥ | dhiyaḥ / harim | hinvanti | yātave ||9.99.2||
tam | asya | marjayāmasi / madaḥ | yaḥ | indra-pātamaḥ || yam | gāvaḥ | āsa-bhiḥ | dadhuḥ / purā | nūnam | ca | sūrayaḥ ||9.99.3||
tam | gāthayā | purāṇyā / punānam | abhi | anūṣata || uto iti | kr̥panta | dhītayaḥ / devānām | nāma | bibhratīḥ ||9.99.4||
tam | ukṣamāṇam | avyaye / vāre | punanti | dharṇasim || dūtam | na | pūrva-cittaye / ā | śāsate | manīṣiṇaḥ ||9.99.5||
saḥ | punānaḥ | madin-tamaḥ / somaḥ | camūṣu | sīdati || paśau | na | retaḥ | ā-dadhat / patiḥ | vacasyate | dhiyaḥ ||9.99.6||
saḥ | mr̥jyate | sukarma-bhiḥ / devaḥ | devebhyaḥ | sutaḥ || vide | yat | āsu | sam-dadiḥ / mahīḥ | apaḥ | vi | gāhate ||9.99.7||
sutaḥ | indo iti | pavitre | ā / nr̥-bhiḥ | yataḥ | vi | nīyase || indrāya | matsarin-tamaḥ / camūṣu | ā | ni | sīdasi ||9.99.8||

abhi | navante | adruhaḥ / priyam | indrasya | kāmyam || vatsam | na | pūrve | āyuni / jātam | rihanti | mātaraḥ ||9.100.1||
punānaḥ | indo iti | ā | bhara / soma | dvi-barhasam | rayim || tvam | vasūni | puṣyasi / viśvāni | dāśuṣaḥ | gr̥he ||9.100.2||
tvam | dhiyam | manaḥ-yujam / sr̥ja | vr̥ṣṭim | na | tanyatuḥ || tvam | vasūni | pārthivā / divyā | ca | soma | puṣyasi ||9.100.3||
pari | te | jigyuṣaḥ | yathā / dhārā | sutasya | dhāvati || raṁhamāṇā | vi | avyayam / vāram | vājī-iva | sānasiḥ ||9.100.4||
kratve | dakṣāya | naḥ | kave / pavasva | soma | dhārayā || indrāya | pātave | sutaḥ / mitrāya | varuṇāya | ca ||9.100.5||
pavasva | vāja-sātamaḥ / pavitre | dhārayā | sutaḥ || indrāya | soma | viṣṇave / devebhyaḥ | madhumat-tamaḥ ||9.100.6||
tvām | rihanti | mātaraḥ / harim | pavitre | adruhaḥ || vatsam | jātam | na | dhenavaḥ / pavamāna | vi-dharmaṇi ||9.100.7||
pavamāna | mahi | śravaḥ / citrebhiḥ | yāsi | raśmi-bhiḥ || śardhan | tamāṁsi | jighnase / viśvāni | dāśuṣaḥ | gr̥he ||9.100.8||
tvam | dyām | ca | mahi-vrata / pr̥thivīm | ca | ati | jabhriṣe || prati | drāpim | amuñcathāḥ / pavamāna | mahi-tvanā ||9.100.9||

puraḥ-jitī | vaḥ | andhasaḥ / sutāya | mādayitnave || apa | śvānam | śnathiṣṭana / sakhāyaḥ | dīrgha-jihvyam ||9.101.1||
yaḥ | dhārayā | pāvakayā / pari-prasyandate | sutaḥ || induḥ | aśvaḥ | na | kr̥tvyaḥ ||9.101.2||
tam | duroṣam | abhi | naraḥ / somam | viśvācyā | dhiyā || yajñam | hinvanti | adri-bhiḥ ||9.101.3||
sutāsaḥ | madhumat-tamāḥ / somāḥ | indrāya | mandinaḥ || pavitra-vantaḥ | akṣaran / devān | gacchantu | vaḥ | madāḥ ||9.101.4||
induḥ | indrāya | pavate / iti | devāsaḥ | abruvan || vācaḥ | patiḥ | makhasyate / viśvasya | īśānaḥ | ojasā ||9.101.5||
sahasra-dhāraḥ | pavate / samudraḥ | vācam-īṅkhayaḥ || somaḥ | patiḥ | rayīṇām / sakhā | indrasya | dive-dive ||9.101.6||
ayam | pūṣā | rayiḥ | bhagaḥ / somaḥ | punānaḥ | arṣati || patiḥ | viśvasya | bhūmanaḥ / vi | akhyat | rodasī iti | ubhe iti ||9.101.7||
sam | ūm̐ iti | priyāḥ | anūṣata / gāvaḥ | madāya | ghr̥ṣvayaḥ || somāsaḥ | kr̥ṇvate | pathaḥ / pavamānāsaḥ | indavaḥ ||9.101.8||
yaḥ | ojiṣṭhaḥ | tam | ā | bhara / pavamāna | śravāyyam || yaḥ | pañca | carṣaṇīḥ | abhi / rayim | yena | vanāmahai ||9.101.9||
somāḥ | pavante | indavaḥ / asmabhyam | gātuvit-tamāḥ || mitrāḥ | suvānāḥ | arepasaḥ / su-ādhyaḥ | svaḥ-vidaḥ ||9.101.10||
susvāṇāsaḥ | vi | adri-bhiḥ / citānāḥ | goḥ | adhi | tvaci || iṣam | asmabhyam | abhitaḥ / sam | asvaran | vasu-vidaḥ ||9.101.11||
ete | pūtāḥ | vipaḥ-citaḥ / somāsaḥ | dadhi-āśiraḥ || sūryāsaḥ | na | darśatāsaḥ / jigatnavaḥ | dhruvāḥ | ghr̥te ||9.101.12||
pra | sunvānasya | andhasaḥ / martaḥ | na | vr̥ta | tat | vacaḥ || apa | śvānam | arādhasam / hata | makham | na | bhr̥gavaḥ ||9.101.13||
ā | jāmiḥ | atke | avyata / bhuje | na | putraḥ | oṇyoḥ || sarat | jāraḥ | na | yoṣaṇām / varaḥ | na | yonim | ā-sadam ||9.101.14||
saḥ | vīraḥ | dakṣa-sādhanaḥ / vi | yaḥ | tastambha | rodasī iti || hariḥ | pavitre | avyata / vedhāḥ | na | yonim | ā-sadam ||9.101.15||
avyaḥ | vārebhiḥ | pavate / somaḥ | gavye | adhi | tvaci || kanikradat | vr̥ṣā | hariḥ / indrasya | abhi | eti | niḥ-kr̥tam ||9.101.16||

krāṇā | śiśuḥ | mahīnām / hinvan | r̥tasya | dīdhitim || viśvā | pari | priyā | bhuvat | adha | dvitā ||9.102.1||
upa | tritasya | pāṣyoḥ / abhakta | yat | guhā | padam || yajñasya | sapta | dhāma-bhiḥ | adha | priyam ||9.102.2||
trīṇi | tritasya | dhārayā / pr̥ṣṭheṣu | ā | īraya | rayim || mimīte | asya | yojanā | vi | su-kratuḥ ||9.102.3||
jajñānam | sapta | mātaraḥ / vedhām | aśāsata | śriye || ayam | dhruvaḥ | rayīṇām | ciketa | yat ||9.102.4||
asya | vrate | sa-joṣasaḥ / viśve | devāsaḥ | adruhaḥ || spārhāḥ | bhavanti | rantayaḥ | juṣanta | yat ||9.102.5||
yam | īmiti | garbham | r̥ta-vr̥dhaḥ / dr̥śe | cārum | ajījanan || kavim | maṁhiṣṭham | adhvare | puru-spr̥ham ||9.102.6||
samīcīne iti sam-īcīne | abhi | tmanā / yahvī iti | r̥tasya | mātarā || tanvānāḥ | yajñam | ānuṣak | yat | añjate ||9.102.7||
kratvā | śukrebhiḥ | akṣa-bhiḥ / r̥ṇoḥ | apa | vrajam | divaḥ || hinvan | r̥tasya | dīditim | pra | adhvare ||9.102.8||

pra | punānāya | vedhase / somāya | vacaḥ | ut-yatam || bhr̥tim | na | bhara | mati-bhiḥ | jujoṣate ||9.103.1||
pari | vārāṇi | avyayā / gobhiḥ | añjānaḥ | arṣati || trī | sadha-sthā | punānaḥ | kr̥ṇute | hariḥ ||9.103.2||
pari | kośam | madhu-ścutam / avyaye | vāre | arṣati || abhi | vāṇīḥ | r̥ṣīṇām | sapta | nūṣata ||9.103.3||
pari | netā | matīnām / viśva-devaḥ | adābhyaḥ || somaḥ | punānaḥ | camvoḥ | viśat | hariḥ ||9.103.4||
pari | daivīḥ | anu | svadhāḥ / indreṇa | yāhi | sa-ratham || punānaḥ | vāghat | vāghat-bhiḥ | amartyaḥ ||9.103.5||
pari | saptiḥ | na | vāja-yuḥ / devaḥ | devebhyaḥ | sutaḥ || vi-ānaśiḥ | pavamānaḥ | vi | dhāvati ||9.103.6||

sakhāyaḥ | ā | ni | sīdata / punānāya | pra | gāyata || śiśum | na | yajñaiḥ | pari | bhūṣata | śriye ||9.104.1||
sam | īmiti | vatsam | na | mātr̥-bhiḥ / sr̥jata | gaya-sādhanam || deva-avyam | madam | abhi | dvi-śavasam ||9.104.2||
punāta | dakṣa-sādhanam / yathā | śardhāya | vītaye || yathā | mitrāya | varuṇāya | śam-tamaḥ ||9.104.3||
asmabhyam | tvā | vasu-vidam / abhi | vāṇīḥ | anūṣata || gobhiḥ | te | varṇam | abhi | vāsayāmasi ||9.104.4||
saḥ | naḥ | madānām | pate / indo iti | deva-psarāḥ | asi || sakhā-iva | sakhye | gātuvit-tamaḥ | bhava ||9.104.5||
sanemi | kr̥dhi | asmat | ā / rakṣasam | kam | cit | atriṇam || apa | adevam | dvayum | aṁhaḥ | yuyodhi | naḥ ||9.104.6||

tam | vaḥ | sakhāyaḥ | madāya / punānam | abhi | gāyata || śiśum | na | yajñaiḥ | svadayanta | gūrti-bhiḥ ||9.105.1||
sam | vatsaḥ-iva | mātr̥-bhiḥ / induḥ | hinvānaḥ | ajyate || deva-avīḥ | madaḥ | mati-bhiḥ | pari-kr̥taḥ ||9.105.2||
ayam | dakṣāya | sādhanaḥ / ayam | śardhāya | vītaye || ayam | devebhyaḥ | madhumat-tamaḥ | sutaḥ ||9.105.3||
go-mat | naḥ | indo iti | aśva-vat / sutaḥ | su-dakṣa | dhanva || śucim | te | varṇam | adhi | goṣu | dīdharam ||9.105.4||
saḥ | naḥ | harīṇām | pate / indo iti | devapsaraḥ-tamaḥ || sakhā-iva | sakhye | naryaḥ | ruce | bhava ||9.105.5||
sanemi | tvam | asmat | ā / adevam | kam | cit | atriṇam || sāhvān | indo iti | pari | bādhaḥ | apa | dvayum ||9.105.6||

indram | accha | sutāḥ | ime / vr̥ṣaṇam | yantu | harayaḥ || śruṣṭī | jātāsaḥ | indavaḥ | svaḥ-vidaḥ ||9.106.1||
ayam | bharāya | sānasiḥ / indrāya | pavate | sutaḥ || somaḥ | jaitrasya | cetati | yathā | vide ||9.106.2||
asya | it | indraḥ | madeṣu | ā / grābham | gr̥bhṇīta | sānasim || vajram | ca | vr̥ṣaṇam | bharat | sam | apsu-jit ||9.106.3||
pra | dhanva | soma | jāgr̥viḥ / indrāya | indo iti | pari | srava || dyu-mantam | śuṣmam | ā | bhara | svaḥ-vidam ||9.106.4||
indrāya | vr̥ṣaṇam | madam / pavasva | viśva-darśataḥ || sahasra-yāmā | pathi-kr̥t | vi-cakṣaṇaḥ ||9.106.5||
asmabhyam | gātuvit-tamaḥ / devebhyaḥ | madhumat-tamaḥ || sahasram | yāhi | pathi-bhiḥ | kanikradat ||9.106.6||
pavasva | deva-vītaye / indo iti | dhārābhiḥ | ojasā || ā | kalaśam | madhu-mān | soma | naḥ | sadaḥ ||9.106.7||
tava | drapsāḥ | uda-prutaḥ / indram | madāya | vavr̥dhuḥ || tvām | devāsaḥ | amr̥tāya | kam | papuḥ ||9.106.8||
ā | naḥ | sutāsaḥ | indavaḥ / punānāḥ | dhāvata | rayim || vr̥ṣṭi-dyāvaḥ | rīti-āpaḥ | svaḥ-vidaḥ ||9.106.9||
somaḥ | punānaḥ | ūrmiṇā / avyaḥ | vāram | vi | dhāvati || agre | vācaḥ | pavamānaḥ | kanikradat ||9.106.10||
dhībhiḥ | hinvanti | vājinam / vane | krīḷantam | ati-avim || abhi | tri-pr̥ṣṭham | matayaḥ | sam | asvaran ||9.106.11||
asarji | kalaśān | abhi / mīḷhe | saptiḥ | na | vāja-yuḥ || punānaḥ | vācam | janayan | asisyadat ||9.106.12||
pavate | haryataḥ | hariḥ / ati | hvarāṁsi | raṁhyā || abhi-arṣan | stotr̥-bhyaḥ | vīra-vat | yaśaḥ ||9.106.13||
ayā | pavasva | deva-yuḥ / madhoḥ | dhārāḥ | asr̥kṣata || rebhan | pavitram | pari | eṣi | viśvataḥ ||9.106.14||

pari | itaḥ | siñcata | sutam / somaḥ | yaḥ | ut-tamam | haviḥ || dadhanvān | yaḥ | naryaḥ | ap-su | antaḥ | ā / susāva | somam | adri-bhiḥ ||9.107.1||
nūnam | punānaḥ | avi-bhiḥ | pari | srava / adabdhaḥ | surabhim-taraḥ || sute | cit | tvā | ap-su | mādāmaḥ | andhasā / śrīṇantaḥ | gobhiḥ | ut-taram ||9.107.2||
pari | suvānaḥ | cakṣase | deva-mādanaḥ / kratuḥ | induḥ | vi-cakṣaṇaḥ ||9.107.3||
punānaḥ | soma | dhārayā / apaḥ | vasānaḥ | arṣasi || ā | ratna-dhāḥ | yonim | r̥tasya | sīdasi / utsaḥ | deva | hiraṇyayaḥ ||9.107.4||
duhānaḥ | ūdhaḥ | divyam | madhu | priyam / pratnam | sadha-stham | ā | asadat || ā-pr̥cchyam | dharuṇam | vājī | arṣati / nr̥-bhiḥ | dhūtaḥ | vi-cakṣaṇaḥ ||9.107.5||
punānaḥ | soma | jāgr̥viḥ / avyaḥ | vāre | pari | priyaḥ || tvam | vipraḥ | abhavaḥ | aṅgiraḥ-tamaḥ / madhvā | yajñam | mimikṣa | naḥ ||9.107.6||
somaḥ | mīḍhvān | pavate | gātuvit-tamaḥ / r̥ṣiḥ | vipraḥ | vi-cakṣaṇaḥ || tvam | kaviḥ | abhavaḥ | deva-vītamaḥ / ā | sūryam | rohayaḥ | divi ||9.107.7||
somaḥ | ūm̐ iti | suvānaḥ | sotr̥-bhiḥ / adhi | snu-bhiḥ | avīnām || aśvayā-iva | haritā | yāti | dhārayā / mandrayā | yāti | dhārayā ||9.107.8||
anūpe | go-mān | gobhiḥ | akṣāriti / somaḥ | dugdhābhiḥ | akṣāriti || samudram | na | sam-varaṇāni | agman / mandī | madāya | tośate ||9.107.9||
ā | soma | suvānaḥ | adri-bhiḥ / tiraḥ | vārāṇi | avyayā || janaḥ | na | puri | camvoḥ | viśat | hariḥ / sadaḥ | vaneṣu | dadhiṣe ||9.107.10||
saḥ | mamr̥je | tiraḥ | aṇvāni | meṣyaḥ / mīḷhe | saptiḥ | na | vāja-yuḥ || anu-mādyaḥ | pavamānaḥ | manīṣi-bhiḥ / somaḥ | viprebhiḥ | r̥kva-bhiḥ ||9.107.11||
pra | soma | deva-vītaye / sindhuḥ | na | pipye | arṇasā || aṁśoḥ | payasā | madiraḥ | na | jāgr̥viḥ / accha | kośam | madhu-ścutam ||9.107.12||
ā | haryataḥ | arjune | atke | avyata / priyaḥ | sūnuḥ | na | marjyaḥ || tam | īm | hinvanti | apasaḥ | yathā | ratham / nadīṣu | ā | gabhastyoḥ ||9.107.13||
abhi | somāsaḥ | āyavaḥ / pavante | madyam | madam || samudrasya | adhi | viṣṭapi | manīṣiṇaḥ / matsarāsaḥ | svaḥ-vidaḥ ||9.107.14||
tarat | samudram | pavamānaḥ | ūrmiṇā / rājā | devaḥ | r̥tam | br̥hat || arṣat | mitrasya | varuṇasya | dharmaṇā / pra | hinvānaḥ | r̥tam | br̥hat ||9.107.15||
nr̥-bhiḥ | yemānaḥ | haryataḥ | vi-cakṣaṇaḥ / rājā | devaḥ | samudriyaḥ ||9.107.16||
indrāya | pavate | madaḥ / somaḥ | marutvate | sutaḥ || sahasra-dhāraḥ | ati | avyam | arṣati / tam | īmiti | mr̥janti | āyavaḥ ||9.107.17||
punānaḥ | camū iti | janayan | matim | kaviḥ / somaḥ | deveṣu | raṇyati || apaḥ | vasānaḥ | pari | gobhiḥ | ut-taraḥ / sīdan | vaneṣu | avyata ||9.107.18||
tava | aham | soma | raraṇa / sakhye | indo iti | dive-dive || purūṇi | babhro iti | ni | caranti | mām | ava / pari-dhīn | ati | tān | ihi ||9.107.19||
uta | aham | naktam | uta | soma | te | divā / sakhyāya | babhro iti | ūdhani || ghr̥ṇā | tapantam | ati | sūryam | paraḥ / śakunāḥ-iva | paptima ||9.107.20||
mr̥jyamānaḥ | su-hastya / samudre | vācam | invasi || rayim | piśaṅgam | bahulam | puru-spr̥ham / pavamāna | abhi | arṣasi ||9.107.21||
mr̥jānaḥ | vāre | pavamānaḥ | avyaye / vr̥ṣā | ava | cakradaḥ | vane || devānām | soma | pavamāna | niḥ-kr̥tam / gobhiḥ | añjānaḥ | arṣasi ||9.107.22||
pavasva | vāja-sātaye / abhi | viśvāni | kāvyā || tvam | samudram | prathamaḥ | vi | dhārayaḥ / devebhyaḥ | soma | matsaraḥ ||9.107.23||
saḥ | tu | pavasva | pari | pārthivam | rajaḥ / divyā | ca | soma | dharma-bhiḥ || tvām | viprāsaḥ | mati-bhiḥ | vi-cakṣaṇa / śubhram | hinvanti | dhīti-bhiḥ ||9.107.24||
pavamānāḥ | asr̥kṣata / pavitram | ati | dhārayā || marutvantaḥ | matsarāḥ | indriyāḥ | hayāḥ / medhām | abhi | prayāṁsi | ca ||9.107.25||
apaḥ | vasānaḥ | pari | kośam | arṣati / induḥ | hiyānaḥ | sotr̥-bhiḥ || janayan | jyotiḥ | mandanāḥ | avīvaśat / gāḥ | kr̥ṇvānaḥ | na | niḥ-nijam ||9.107.26||

pavasva | madhumat-tamaḥ / indrāya | soma | kratuvit-tamaḥ | madaḥ || mahi | dyukṣa-tamaḥ | madaḥ ||9.108.1||
yasya | te | pītvā | vr̥ṣabhaḥ | vr̥ṣa-yate / asya | pītā | svaḥ-vidaḥ || saḥ | su-praketaḥ | abhi | akramīt | iṣaḥ / accha | vājam | na | etaśaḥ ||9.108.2||
tvam | hi | aṅga | daivyā / pavamāna | janimāni | dyumat-tamaḥ || amr̥ta-tvāya | ghoṣayaḥ ||9.108.3||
yena | nava-gvaḥ | dadhyaṅ | apa-ūrṇute / yena | viprāsaḥ | āpire || devānām | sumne | amr̥tasya | cāruṇaḥ / yena | śravāṁsi | ānaśuḥ ||9.108.4||
eṣaḥ | syaḥ | dhārayā | sutaḥ / avyaḥ | vārebhiḥ | pavate | madin-tamaḥ || krīḷan | ūrmiḥ | apām-iva ||9.108.5||
yaḥ | usriyāḥ | apyāḥ | antaḥ | aśmanaḥ / niḥ | gāḥ | akr̥ntat | ojasā || abhi | vrajam | tatniṣe | gavyam | aśvyam / varmī-iva | dhr̥ṣṇo iti | ā | ruja ||9.108.6||
ā | sota | pari | siñcata / aśvam | na | stomam | ap-turam | rajaḥ-turam || vana-krakṣam | uda-prutam ||9.108.7||
sahasra-dhāram | vr̥ṣabham | payaḥ-vr̥dham / priyam | devāya | janmane || r̥tena | yaḥ | r̥ta-jātaḥ | vi-vavr̥dhe / rājā | devaḥ | r̥tam | br̥hat ||9.108.8||
abhi | dyumnam | br̥hat | yaśaḥ / iṣaḥ | pate | didīhi | deva | deva-yuḥ || vi | kośam | madhyamam | yuva ||9.108.9||
ā | vacyasva | su-dakṣa | camvoḥ | sutaḥ / viśām | vahniḥ | na | viśpatiḥ || vr̥ṣṭim | divaḥ | pavasva | rītim | apām / jinva | go-iṣṭaye | dhiyaḥ ||9.108.10||
etam | ūm̐ iti | tyam | mada-cyutam / sahasra-dhāram | vr̥ṣabham | divaḥ | duhuḥ || viśvā | vasūni | bibhratam ||9.108.11||
vr̥ṣā | vi | jajñe | janayan | amartyaḥ / pra-tapan | jyotiṣā | tamaḥ || saḥ | su-stutaḥ | kavi-bhiḥ | niḥ-nijam | dadhe / tri-dhātu | asya | daṁsasā ||9.108.12||
saḥ | sunve | yaḥ | vasūnām / yaḥ | rāyām | ā-netā | yaḥ | iḷānām || somaḥ | yaḥ | su-kṣitīnām ||9.108.13||
yasya | naḥ | indraḥ | pibāt | yasya | marutaḥ / yasya | vā | aryamaṇā | bhagaḥ || ā | yena | mitrāvaruṇā | karāmahe / ā | indram | avase | mahe ||9.108.14||
indrāya | soma | pātave / nr̥-bhiḥ | yataḥ | su-āyudhaḥ | madin-tamaḥ || pavasva | madhumat-tamaḥ ||9.108.15||
indrasya | hārdi | soma-dhānam | ā | viśa / samudram-iva | sindhavaḥ || juṣṭaḥ | mitrāya | varuṇāya | vāyave / divaḥ | viṣṭambhaḥ | ut-tamaḥ ||9.108.16||

pari | pra | dhanva | indrāya | soma / svāduḥ | mitrāya | pūṣṇe | bhagāya ||9.109.1||
indraḥ | te | soma | sutasya | peyāḥ / kratve | dakṣāya | viśve | ca | devāḥ ||9.109.2||
eva | amr̥tāya | mahe | kṣayāya / saḥ | śukraḥ | arṣa | divyaḥ | pīyūṣaḥ ||9.109.3||
pavasva | soma | mahān | samudraḥ / pitā | devānām | viśvā | abhi | dhāma ||9.109.4||
śukraḥ | pavasva | devebhyaḥ | soma / dive | pr̥thivyai | śam | ca | pra-jāyai ||9.109.5||
divaḥ | dhartā | asi | śukraḥ | pīyūṣaḥ / satye | vi-dharman | vājī | pavasva ||9.109.6||
pavasva | soma | dyumnī | su-dhāraḥ / mahām | avīnām | anu | pūrvyaḥ ||9.109.7||
nr̥-bhiḥ | yemānaḥ | jajñānaḥ | pūtaḥ / kṣarat | viśvāni | mandraḥ | svaḥ-vit ||9.109.8||
induḥ | punānaḥ | pra-jām | urāṇaḥ / karat | viśvāni | draviṇāni | naḥ ||9.109.9||
pavasva | soma | kratve | dakṣāya / aśvaḥ | na | niktaḥ | vājī | dhanāya ||9.109.10||
tam | te | sotāraḥ | rasam | madāya / punanti | somam | mahe | dyumnāya ||9.109.11||
śiśum | jajñānam | harim | mr̥janti / pavitre | somam | devebhyaḥ | indum ||9.109.12||
induḥ | paviṣṭa | cāruḥ | madāya / apām | upa-sthe | kaviḥ | bhagāya ||9.109.13||
bibharti | cāru | indrasya | nāma / yena | viśvāni | vr̥trā | jaghāna ||9.109.14||
pibanti | asya | viśve | devāsaḥ / gobhiḥ | śrītasya | nr̥-bhiḥ | sutasya ||9.109.15||
pra | suvānaḥ | akṣāriti | sahasra-dhāraḥ / tiraḥ | pavitram | vi | vāram | avyam ||9.109.16||
saḥ | vājī | akṣāriti | sahasra-retāḥ / at-bhiḥ | mr̥jānaḥ | gobhiḥ | śrīṇānaḥ ||9.109.17||
pra | soma | yāhi | indrasya | kukṣā / nr̥-bhiḥ | yemānaḥ | adri-bhiḥ | sutaḥ ||9.109.18||
asarji | vājī | tiraḥ | pavitram / indrāya | somaḥ | sahasra-dhāraḥ ||9.109.19||
añjanti | enam | madhvaḥ | rasena / indrāya | vr̥ṣṇe | indum | madāya ||9.109.20||
devebhyaḥ | tvā | vr̥thā | pājase / apaḥ | vasānam | harim | mr̥janti ||9.109.21||
induḥ | indrāya | tośate | ni | tośate / śrīṇan | ugraḥ | riṇan | apaḥ ||9.109.22||

pari | ūm̐ iti | su | pra | dhanva | vāja-sātaye / pari | vr̥trāṇi | sakṣaṇiḥ || dviṣaḥ | taradhyai | r̥ṇa-yāḥ | naḥ | īyase ||9.110.1||
anu | hi | tvā | sutam | soma | madāmasi / mahe | samarya-rājye || vājān | abhi | pavamāna | pra | gāhase ||9.110.2||
ajījanaḥ | hi | pavamāna | sūryam / vi-dhāre | śakmanā | payaḥ || go-jīrayā | raṁhamāṇaḥ | purandhyā ||9.110.3||
ajījanaḥ | amr̥ta | martyeṣu | ā / r̥tasya | dharman | amr̥tasya | cāruṇaḥ || sadā | asaraḥ | vājam | accha | sanisyadat ||9.110.4||
abhi-abhi | hi | śravasā | tatarditha / utsam | na | kam | cit | jana-pānam | akṣitam || śaryābhiḥ | na | bharamāṇaḥ | gabhastyoḥ ||9.110.5||
āt | īm | ke | cit | paśyamānāsaḥ | āpyam / vasu-rucaḥ | divyāḥ | abhi | anūṣata || vāram | na | devaḥ | savitā | vi | ūrṇute ||9.110.6||
tve iti | soma | prathamāḥ | vr̥kta-barhiṣaḥ / mahe | vājāya | śravase | dhiyam | dadhuḥ || saḥ | tvam | naḥ | vīra | vīryāya | codaya ||9.110.7||
divaḥ | pīyūṣam | pūrvyam | yat | ukthyam / mahaḥ | gāhāt | divaḥ | ā | niḥ | adhukṣata || indram | abhi | jāyamānam | sam | asvaran ||9.110.8||
adha | yat | ime iti | pavamāna | rodasī iti / imā | ca | viśvā | bhuvanā | abhi | majmanā || yūthe | na | niḥ-sthāḥ | vr̥ṣabhaḥ | vi | tiṣṭhase ||9.110.9||
somaḥ | punānaḥ | avyaye | vāre / śiśuḥ | na | krīḷan | pavamānaḥ | akṣāriti || sahasra-dhāraḥ | śata-vājaḥ | induḥ ||9.110.10||
eṣaḥ | punānaḥ | madhu-mān | r̥ta-vā / indrāya | induḥ | pavate | svāduḥ | ūrmiḥ || vāja-saniḥ | varivaḥ-vit | vayaḥ-dhāḥ ||9.110.11||
saḥ | pavasva | sahamānaḥ | pr̥tanyūn / sedhan | rakṣāṁsi | apa | duḥ-gahāṇi || su-āyudhaḥ | sasahvān | soma | śatrūn ||9.110.12||

ayā | rucā | hariṇyā | punānaḥ / viśvā | dveṣāṁsi | tarati | svayugva-bhiḥ / sūraḥ | na | svayugva-bhiḥ || dhārā | sutasya | rocate / punānaḥ | aruṣaḥ | hariḥ || viśvā | yat | rūpā | pari-yāti | r̥kva-bhiḥ / sapta-āsyebhiḥ | r̥kva-bhiḥ ||9.111.1||
tvam | tyat | paṇīnām | vidaḥ | vasu / sam | mātr̥-bhiḥ | marjayasi | sve | ā | dame / r̥tasya | dhīti-bhiḥ | dame || parā-vataḥ | na | sāma | tat / yatra | raṇanti | dhītayaḥ || tridhātu-bhiḥ | aruṣībhiḥ | vayaḥ | dadhe / rocamānaḥ | vayaḥ | dadhe ||9.111.2||
pūrvām | anu | pra-diśam | yāti | cekitat / sam | raśmi-bhiḥ | yatate | darśataḥ | rathaḥ / daivyaḥ | darśataḥ | rathaḥ || agman | ukthāni | pauṁsyā / indram | jaitrāya | harṣayan || vajraḥ | ca | yat | bhavathaḥ | anapa-cyutā / samat-su | anapa-cyutā ||9.111.3||

nānānam | vai | ūm̐ iti | naḥ | dhiyaḥ / vi | vratāni | janānām || takṣā | riṣṭam | rutam | bhiṣak / brahmā | sunvantam | icchati / indrāya | indo iti | pari | srava ||9.112.1||
jaratībhiḥ | oṣadhībhiḥ / parṇebhiḥ | śakunānām || kārmāraḥ | aśma-bhiḥ | dyu-bhiḥ / hiraṇya-vantam | icchati / indrāya | indo iti | pari | srava ||9.112.2||
kāruḥ | aham | tataḥ | bhiṣak / upala-prakṣiṇī | nanā || nānā-dhiyaḥ | vasu-yavaḥ / anu | gāḥ-iva | tasthima / indrāya | indo iti | pari | srava ||9.112.3||
aśvaḥ | voḷhā | su-kham | ratham / hasanām | upa-mantriṇaḥ || śepaḥ | romaṇ-vantau | bhedau / vāḥ | it | maṇḍūkaḥ | icchati / indrāya | indo iti | pari | srava ||9.112.4||

śaryaṇā-vati | somam / indraḥ | pibatu | vr̥tra-hā || balam | dadhānaḥ | ātmani / kariṣyan | vīryam | mahat / indrāya | indo iti | pari | srava ||9.113.1||
ā | pavasva | diśām | pate / ārjīkāt | soma | mīḍhvaḥ || r̥ta-vākena | satyena / śraddhayā | tapasā | sutaḥ / indrāya | indo iti | pari | srava ||9.113.2||
parjanya-vr̥ddham | mahiṣam / tam | sūryasya | duhitā | ā | abharat || tam | gandharvāḥ | prati | agr̥bhṇan / tam | some | rasam | ā | adadhuḥ / indrāya | indo iti | pari | srava ||9.113.3||
r̥tam | vadan | r̥ta-dyumna / satyam | vadan | satya-karman || śraddhām | vadan | soma | rājan / dhātrā | soma | pari-kr̥ta / indrāya | indo iti | pari | srava ||9.113.4||
satyam-ugrasya | br̥hataḥ / sam | sravanti | sam-sravāḥ || sam | yanti | rasinaḥ | rasāḥ / punānaḥ | brahmaṇā | hare / indrāya | indo iti | pari | srava ||9.113.5||
yatra | brahmā | pavamāna / chandasyām | vācam | vadan || grāvṇā | some | mahīyate / somena | ā-nandam | janayan / indrāya | indo iti | pari | srava ||9.113.6||
yatra | jyotiḥ | ajasram / yasmin | loke | svaḥ | hitam || tasmin | mām | dhehi | pavamāna / amr̥te | loke | akṣite / indrāya | indo iti | pari | srava ||9.113.7||
yatra | rājā | vaivasvataḥ / yatra | ava-rodhanam | divaḥ || yatra | amūḥ | yahvatīḥ | āpaḥ / tatra | mām | amr̥tam | kr̥dhi / indrāya | indo iti | pari | srava ||9.113.8||
yatra | anu-kāmam | caraṇam / tri-nāke | tri-dive | divaḥ || lokāḥ | yatra | jyotiṣmantaḥ / tatra | mām | amr̥tam | kr̥dhi | indrāya | indo iti | pari | srava ||9.113.9||
yatra | kāmāḥ | ni-kāmāḥ | ca / yatra | bradhnasya | viṣṭapam || svadhā | ca | yatra | tr̥ptiḥ | ca / tatra | mām | amr̥tam | kr̥dhi / indrāya | indo iti | pari | srava ||9.113.10||
yatra | ā-nandāḥ | ca | modāḥ | ca / mudaḥ | pra-mudaḥ | āsate || kāmasya | yatra | āptāḥ | kāmāḥ / tatra | mām | amr̥tam | kr̥dhi / indrāya | indo iti | pari | srava ||9.113.11||

yaḥ | indoḥ | pavamānasya / anu | dhāmāni | akramīt || tam | āhuḥ | su-prajāḥ | iti / yaḥ | te | soma | avidhat | manaḥ / indrāya | indo iti | pari | srava ||9.114.1||
r̥ṣe | mantra-kr̥tām | stomaiḥ / kaśyapa | ut-vardhayan | giraḥ || somam | namasya | rājānam / yaḥ | jajñe | vīrudhām | patiḥ / indrāya | indo iti | pari | srava ||9.114.2||
sapta | diśaḥ | nānā-sūryāḥ / sapta | hotāraḥ | r̥tvijaḥ || devāḥ | ādityāḥ | ye | sapta / tebhiḥ | soma | abhi | rakṣa | naḥ / indrāya | indo iti | pari | srava ||9.114.3||
yat | te | rājan | śr̥tam | haviḥ / tena | soma | abhi | rakṣa | naḥ || arāti-vā | mā | naḥ | tārīt / mo iti | ca | naḥ | kim | cana | āmamat / indrāya | indo iti | pari | srava ||9.114.4||

agre | br̥han | uṣasām | ūrdhvaḥ | asthāt / niḥ-jaganvān | tamasaḥ | jyotiṣā | ā | agāt || agniḥ | bhānunā | ruśatā | su-aṅgaḥ / ā | jātaḥ | viśvā | sadmāni | aprāḥ ||10.1.1||
saḥ | jātaḥ | garbhaḥ | asi | rodasyoḥ / agne | cāruḥ | vi-bhr̥taḥ | oṣadhīṣu || citraḥ | śiśuḥ | pari | tamāṁsi | aktūn / pra | mātr̥-bhyaḥ | adhi | kanikradat | gāḥ ||10.1.2||
viṣṇuḥ | itthā | paramam | asya | vidvān / jātaḥ | br̥han | abhi | pāti | tr̥tīyam || āsā | yat | asya | payaḥ | akrata | svam / sa-cetasaḥ | abhi | arcanti | atra ||10.1.3||
ataḥ | ūm̐ iti | tvā | pitu-bhr̥taḥ | janitrīḥ / anna-vr̥dham | prati | caranti | annaiḥ || tāḥ | īm | prati | eṣi | punaḥ | anya-rūpāḥ / asi | tvam | vikṣu | mānuṣīṣu | hotā ||10.1.4||
hotāram | citra-ratham | adhvarasya / yajñasya-yajñasya | ketum | ruśantam || prati-ardhim | devasya-devasya | mahnā / śriyā | tu | agnim | atithim | janānām ||10.1.5||
saḥ | tu | vastrāṇi | adha | peśanāni / vasānaḥ | agniḥ | nābhā | pr̥thivyāḥ || aruṣaḥ | jātaḥ | pade | iḷāyāḥ / puraḥ-hitaḥ | rājan | yakṣi | iha | devān ||10.1.6||
ā | hi | dyāvāpr̥thivī iti | agne | ubhe iti / sadā | putraḥ | na | mātarā | tatantha || pra | yāhi | accha | uśataḥ | yaviṣṭha / atha | ā | vaha | sahasya | iha | devān ||10.1.7||

piprīhi | devān | uśataḥ | yaviṣṭha / vidvān | r̥tūn | r̥tu-pate | yaja | iha || ye | daivyāḥ | r̥tvijaḥ | tebhiḥ | agne / tvam | hotr̥̄ṇām | asi | ā-yajiṣṭhaḥ ||10.2.1||
veṣi | hotram | uta | potram | janānām / mandhātā | asi | draviṇaḥ-dāḥ | r̥ta-vā || svāhā | vayam | kr̥ṇavāma | havīṁṣi / devaḥ | devān | yajatu | agniḥ | arhan ||10.2.2||
ā | devānām | api | panthām | aganma / yat | śaknavāma | tat | anu | pra-voḷhum || agniḥ | vidvān | saḥ | yajāt | saḥ | it | ūm̐ iti | hotā / saḥ | adhvarān | saḥ | r̥tūn | kalpayāti ||10.2.3||
yat | vaḥ | vayam | pra-mināma | vratāni / viduṣām | devāḥ | aviduḥ-tarāsaḥ || agniḥ | tat | viśvam | ā | pr̥ṇāti | vidvān / yebhiḥ | devān | r̥tu-bhiḥ | kalpayāti ||10.2.4||
yat | pāka-trā | manasā | dīna-dakṣāḥ / na | yajñasya | manvate | martyāsaḥ || agniḥ | tat | hotā | kratu-vit | vi-jānan / yajiṣṭhaḥ | devān | r̥tu-śaḥ | yajāti ||10.2.5||
viśveṣām | hi | adhvarāṇām | anīkam / citram | ketum | janitā | tvā | jajāna || saḥ | ā | yajasva | nr̥-vatīḥ | anu | kṣāḥ / spārhāḥ | iṣaḥ | kṣu-matīḥ | viśva-janyāḥ ||10.2.6||
yam | tvā | dyāvāpr̥thivī iti | yam | tvā | āpaḥ / tvaṣṭā | yam | tvā | su-janimā | jajāna || panthām | anu | pra-vidvān | pitr̥-yānam / dyu-mat | agne | sam-idhānaḥ | vi | bhāhi ||10.2.7||

inaḥ | rājan | aratiḥ | sam-iddhaḥ / raudraḥ | dakṣāya | susu-mān | adarśi || cikit | vi | bhāti | bhāsā | br̥hatā / asiknīm | eti | ruśatīm | apa-ajan ||10.3.1||
kr̥ṣṇām | yat | enīm | abhi | varpasā | bhūt / janayan | yoṣām | br̥hataḥ | pituḥ | jām || ūrdhvam | bhānum | sūryasya | stabhāyan / divaḥ | vasu-bhiḥ | aratiḥ | vi | bhāti ||10.3.2||
bhadraḥ | bhadrayā | sacamānaḥ | ā | agāt / svasāram | jāraḥ | abhi | eti | paścāt || su-praketaiḥ | dyu-bhiḥ | agniḥ | vi-tiṣṭhan / ruśat-bhiḥ | varṇaiḥ | abhi | rāmam | asthāt ||10.3.3||
asya | yāmāsaḥ | br̥hataḥ | na | vagnūn / indhānāḥ | agneḥ | sakhyuḥ | śivasya || īḍyasya | vr̥ṣṇaḥ | br̥hataḥ | su-āsaḥ / bhāmāsaḥ | yāman | aktavaḥ | cikitre ||10.3.4||
svanāḥ | na | yasya | bhāmāsaḥ | pavante / rocamānasya | br̥hataḥ | su-divaḥ || jyeṣṭhebhiḥ | yaḥ | tejiṣṭhaiḥ | krīḷumat-bhiḥ / varṣiṣṭhebhiḥ | bhānu-bhiḥ | nakṣati | dyām ||10.3.5||
asya | śuṣmāsaḥ | dadr̥śāna-paveḥ / jehamānasya | svanayan | niyut-bhiḥ || pratnebhiḥ | yaḥ | ruśat-bhiḥ | deva-tamaḥ / vi | rebhat-bhiḥ | aratiḥ | bhāti | vi-bhvā ||10.3.6||
saḥ | ā | vakṣi | mahi | naḥ | ā | ca | satsi / divaḥpr̥thivyoḥ | aratiḥ | yuvatyoḥ || agniḥ | su-tukaḥ | su-tukebhiḥ | aśvaiḥ / rabhasvat-bhiḥ | rabhasvān | ā | iha | gamyāḥ ||10.3.7||

pra | te | yakṣi | pra | te | iyarmi | manma / bhuvaḥ | yathā | vandyaḥ | naḥ | haveṣu || dhanvan-iva | pra-pā | asi | tvam | agne / iyakṣave | pūrave | pratna | rājan ||10.4.1||
yam | tvā | janāsaḥ | abhi | sam-caranti / gāvaḥ | uṣṇam-iva | vrajam | yaviṣṭha || dūtaḥ | devānām | asi | martyānām / antaḥ | mahān | carasi | rocanena ||10.4.2||
śiśum | na | tvā | jenyam | vardhayantī / mātā | bibharti | sacanasyamānā || dhanoḥ | adhi | pra-vatā | yāsi | haryan / jigīṣase | paśuḥ-iva | ava-sr̥ṣṭaḥ ||10.4.3||
mūrāḥ | amūra | na | vayam | cikitvaḥ / mahi-tvam | agne | tvam | aṅga | vitse || śaye | vavriḥ | carati | jihvayā | adan / rerihyate | yuvatim | viśpatiḥ | san ||10.4.4||
kū-cit | jāyate | sanayāsu | navyaḥ / vane | tasthau | palitaḥ | dhūma-ketuḥ || asnātā | āpaḥ | vr̥ṣabhaḥ | na | pra | veti / sa-cetasaḥ | yam | pra-nayanta | martāḥ ||10.4.5||
tanūtyajā-iva | taskarā | vanargū iti / raśanābhiḥ | daśa-bhiḥ | abhi | adhītām || iyam | te | agne | navyasī | manīṣā / yukṣva | ratham | na | śucayat-bhiḥ | aṅgaiḥ ||10.4.6||
brahma | ca | te | jāta-vedaḥ | namaḥ | ca / iyam | ca | gīḥ | sadam | it | vardhanī | bhūt || rakṣa | naḥ | agne | tanayāni | tokā / rakṣa | uta | naḥ | tanvaḥ | apra-yucchan ||10.4.7||

ekaḥ | samudraḥ | dharuṇaḥ | rayīṇām / asmat | hr̥daḥ | bhūri-janmā | vi | caṣṭe || sisakti | ūdhaḥ | niṇyoḥ | upa-sthe / utsasya | madhye | ni-hitam | padam | veriti veḥ ||10.5.1||
samānam | nīḷam | vr̥ṣaṇaḥ | vasānāḥ / sam | jagmire | mahiṣāḥ | arvatībhiḥ || r̥tasya | padam | kavayaḥ | ni | pānti / guhā | nāmāni | dadhire | parāṇi ||10.5.2||
r̥tayinī ityr̥ta-yinī | māyinī iti | sam | dadhāte iti / mitvā | śiśum | jajñatuḥ | vardhayantī iti || viśvasya | nābhim | carataḥ | dhruvasya / kaveḥ | cit | tantum | manasā | vi-yantaḥ ||10.5.3||
r̥tasya | hi | vartanayaḥ | su-jātam / iṣaḥ | vājāya | pra-divaḥ | sacante || adhīvāsam | rodasī iti | vavasāne iti / ghr̥taiḥ | annaiḥ | vavr̥dhāte iti | madhūnām ||10.5.4||
sapta | svasr̥̄ḥ | aruṣīḥ | vāvaśānaḥ / vidvān | madhvaḥ | ut | jabhāra | dr̥śe | kam || antaḥ | yeme | antarikṣe | purā-jāḥ / icchan | vavrim | avidat | pūṣaṇasya ||10.5.5||
sapta | maryādāḥ | kavayaḥ | tatakṣuḥ / tāsām | ekām | it | abhi | aṁhuraḥ | gāt || āyoḥ | ha | skambhaḥ | upa-masya | nīḷe / pathām | vi-sarge | dharuṇeṣu | tasthau ||10.5.6||
asat | ca | sat | ca | parame | vi-oman / dakṣasya | janman | aditeḥ | upa-sthe || agniḥ | ha | naḥ | prathama-jāḥ | r̥tasya / pūrve | āyuni | vr̥ṣabhaḥ | ca | dhenuḥ ||10.5.7||

ayam | saḥ | yasya | śarman | avaḥ-bhiḥ / agneḥ | edhate | jaritā | abhiṣṭau || jyeṣṭhebhiḥ | yaḥ | bhānu-bhiḥ | r̥ṣūṇām / pari-eti | pari-vītaḥ | vibhā-vā ||10.6.1||
yaḥ | bhānu-bhiḥ | vibhā-vā | vi-bhāti / agniḥ | devebhiḥ | r̥ta-vā | ajasraḥ || ā | yaḥ | vivāya | sakhyā | sakhi-bhyaḥ / apari-hvr̥taḥ | atyaḥ | na | saptiḥ ||10.6.2||
īśe | yaḥ | viśvasyāḥ | deva-vīteḥ / īśe | viśva-āyuḥ | uṣasaḥ | vi-uṣṭau || ā | yasmin | manā | havīṁṣi | agnau / ariṣṭa-rathaḥ | skabhnāti | śūṣaiḥ ||10.6.3||
śūṣebhiḥ | vr̥dhaḥ | juṣāṇaḥ | arkaiḥ / devān | accha | raghu-patvā | jagāti || mandraḥ | hotā | saḥ | juhvā | yajiṣṭhaḥ / sam-miślaḥ | agniḥ | ā | jigharti | devān ||10.6.4||
tam | usrām | indram | na | rejamānam / agnim | gīḥ-bhiḥ | namaḥ-bhiḥ | ā | kr̥ṇudhvam || ā | yam | viprāsaḥ | mati-bhiḥ | gr̥ṇanti / jāta-vedasam | juhvam | sahānām ||10.6.5||
sam | yasmin | viśvā | vasūni | jagmuḥ / vāje | na | aśvāḥ | sapti-vantaḥ | evaiḥ || asme iti | ūtīḥ | indravāta-tamāḥ / arvācīnāḥ | agne | ā | kr̥ṇuṣva ||10.6.6||
adha | hi | agne | mahnā | ni-sadya / sadyaḥ | jajñānaḥ | havyaḥ | babhūtha || tam | te | devāsaḥ | anu | ketam | āyan / adha | avardhanta | prathamāsaḥ | ūmāḥ ||10.6.7||

svasti | naḥ | divaḥ | agne | pr̥thivyāḥ / viśva-āyuḥ | dhehi | yajathāya | deva || sacemahi | tava | dasma | pra-ketaiḥ / uruṣya | naḥ | uru-bhiḥ | deva | śaṁsaiḥ ||10.7.1||
imāḥ | agne | matayaḥ | tubhyam | jātāḥ / gobhiḥ | aśvaiḥ | abhi | gr̥ṇanti | rādhaḥ || yadā | te | martaḥ | anu | bhogam | ānaṭ / vaso iti | dadhānaḥ | mati-bhiḥ | su-jāta ||10.7.2||
agnim | manye | pitaram | agnim | āpim / agnim | bhrātaram | sadam | it | sakhāyam || agneḥ | anīkam | br̥hataḥ | saparyam / divi | śukram | yajatam | sūryasya ||10.7.3||
sidhrāḥ | agne | dhiyaḥ | asme iti | sanutrīḥ / yam | trāyase | dame | ā | nitya-hotā || r̥ta-vā | saḥ | rohit-aśvaḥ | puru-kṣuḥ / dyu-bhiḥ | asmai | aha-bhiḥ | vāmam | astu ||10.7.4||
dyu-bhiḥ | hitam | mitram-iva | pra-yogam / pratnam | r̥tvijam | adhvarasya | jāram || bāhu-bhyām | agnim | āyavaḥ | ajananta / vikṣu | hotāram | ni | asādayanta ||10.7.5||
svayam | yajasva | divi | deva | devān / kim | te | pākaḥ | kr̥ṇavat | apra-cetāḥ || yathā | ayajaḥ | r̥tu-bhiḥ | deva | devān / eva | yajasva | tanvam | su-jāta ||10.7.6||
bhava | naḥ | agne | avitā | uta | gopāḥ / bhava | vayaḥ-kr̥t | uta | naḥ | vayaḥ-dhāḥ || rāsva | ca | naḥ | su-mahaḥ | havya-dātim / trāsva | uta | naḥ | tanvaḥ | apra-yucchan ||10.7.7||

pra | ketunā | br̥hatā | yāti | agniḥ / ā | rodasī iti | vr̥ṣabhaḥ | roravīti || divaḥ | cit | antān | upa-mān | ut | ānaṭ / apām | upa-sthe | mahiṣaḥ | vavardha ||10.8.1||
mumoda | garbhaḥ | vr̥ṣabhaḥ | kakut-mān / asremā | vatsaḥ | śimī-vān | arāvīt || saḥ | deva-tāti | ut-yatāni | kr̥ṇvan / sveṣu | kṣayeṣu | prathamaḥ | jigāti ||10.8.2||
ā | yaḥ | mūrdhānam | pitroḥ | arabdha / ni | adhvare | dadhire | sūraḥ | arṇaḥ || asya | patman | aruṣīḥ | aśva-budhnāḥ / r̥tasya | yonau | tanvaḥ | juṣanta ||10.8.3||
uṣaḥ-uṣaḥ | hi | vaso iti | agram | eṣi / tvam | yamayoḥ | abhavaḥ | vibhā-vā || r̥tāya | sapta | dadhiṣe | padāni / janayan | mitram | tanve | svāyai ||10.8.4||
bhuvaḥ | cakṣuḥ | mahaḥ | r̥tasya | gopāḥ / bhuvaḥ | varuṇaḥ | yat | r̥tāya | veṣi || bhuvaḥ | apām | napāt | jāta-vedaḥ / bhuvaḥ | dūtaḥ | yasya | havyam | jujoṣaḥ ||10.8.5||
bhuvaḥ | yajñasya | rajasaḥ | ca | netā / yatra | niyut-bhiḥ | sacase | śivābhiḥ || divi | mūrdhānam | dadhiṣe | svaḥ-sām / jihvām | agne | cakr̥ṣe | havya-vāham ||10.8.6||
asya | tritaḥ | kratunā | vavre | antaḥ / icchan | dhītim | pituḥ | evaiḥ | parasya || sacasyamānaḥ | pitroḥ | upa-sthe / jāmi | bruvāṇaḥ | āyudhāni | veti ||10.8.7||
saḥ | pitryāṇi | āyudhāni | vidvān / indra-iṣitaḥ | āptyaḥ | abhi | ayudhyat || tri-śīrṣāṇam | sapta-raśmim | jaghanvān / tvāṣṭrasya | cit | niḥ | sasr̥je | tritaḥ | gāḥ ||10.8.8||
bhūri | it | indraḥ | ut-inakṣantam | ojaḥ / ava | abhinat | sat-patiḥ | manyamānam || tvāṣṭrasya | cit | viśva-rūpasya | gonām / ā-cakrāṇaḥ | trīṇi | śīrṣā | parā | vargiti vark ||10.8.9||

āpaḥ | hi | stha | mayaḥ-bhuvaḥ / tāḥ | naḥ | ūrje | dadhātana || mahe | raṇāya | cakṣase ||10.9.1||
yaḥ | vaḥ | śiva-tamaḥ | rasaḥ / tasya | bhājayata | iha | naḥ || uśatīḥ-iva | mātaraḥ ||10.9.2||
tasmai | aram | gamāma | vaḥ / yasya | kṣayāya | jinvatha || āpaḥ | janayatha | ca | naḥ ||10.9.3||
śam | naḥ | devīḥ | abhiṣṭaye / āpaḥ | bhavantu | pītaye || śam | yoḥ | abhi | sravantu | naḥ ||10.9.4||
īśānāḥ | vāryāṇām / kṣayantīḥ | carṣaṇīnām || apaḥ | yācāmi | bheṣajam ||10.9.5||
ap-su | me | somaḥ | abravīt / antaḥ | viśvāni | bheṣajā || agnim | ca | viśva-śaṁbhuvam ||10.9.6||
āpaḥ | pr̥ṇīta | bheṣajam / varūtham | tanve | mama || jyok | ca | sūryam | dr̥śe ||10.9.7||
idam | āpaḥ | pra | vahata / yat | kim | ca | duḥ-itam | mayi || yat | vā | aham | abhi-dudroha / yat | vā | śepe | uta | anr̥tam ||10.9.8||
āpaḥ | adya | anu | acāriṣam / rasena | sam | agasmahi || payasvān | agne | ā | gahi / tam | mā | sam | sr̥ja | varcasā ||10.9.9||

o iti | cit | sakhāyam | sakhyā | vavr̥tyām / tiraḥ | puru | cit | arṇavam | jaganvān || pituḥ | napātam | ā | dadhīta | vedhāḥ / adhi | kṣami | pra-taram | dīdhyānaḥ ||10.10.1||
na | te | sakhā | sakhyam | vaṣṭi | etat / sa-lakṣmā | yat | viṣu-rūpā | bhavāti || mahaḥ | putrāsaḥ | asurasya | vīrāḥ / divaḥ | dhartāraḥ | urviyā | pari | khyan ||10.10.2||
uśanti | gha | te | amr̥tāsaḥ | etat / ekasya | cit | tyajasam | martyasya || ni | te | manaḥ | manasi | dhāyi | asme iti / janyuḥ | patiḥ | tanvam | ā | viviśyāḥ ||10.10.3||
na | yat | purā | cakr̥ma | kat | ha | nūnam / r̥tā | vadantaḥ | anr̥tam | rapema || gandharvaḥ | ap-su | apyā | ca | yoṣā / sā | naḥ | nābhiḥ | paramam | jāmi | tat | nau ||10.10.4||
garbhe | nu | nau | janitā | daṁpatī iti dam-patī | kaḥ / devaḥ | tvaṣṭā | savitā | viśva-rūpaḥ || nakiḥ | asya | pra | minanti | vratāni / veda | nau | asya | pr̥thivī | uta | dyauḥ ||10.10.5||
kaḥ | asya | veda | prathamasya | ahnaḥ / kaḥ | īm | dadarśa | kaḥ | iha | pra | vocat || br̥hat | mitrasya | varuṇasya | dhāma / kat | ūm̐ iti | bravaḥ | āhanaḥ | vīcyā | nr̥̄n ||10.10.6||
yamasya | mā | yamyam | kāmaḥ | ā | agan / samāne | yonau | saha-śeyyāya || jāyā-iva | patye | tanvam | riricyām / vi | cit | vr̥heva | rathyā-iva | cakrā ||10.10.7||
na | tiṣṭhanti | na | ni | miṣanti | ete / devānām | spaśaḥ | iha | ye | caranti || anyena | mat | āhanaḥ | yāhi | tūyam / tena | vi | vr̥ha | rathyā-iva | cakrā ||10.10.8||
rātrībhiḥ | asmai | aha-bhiḥ | daśasyet / sūryasya | cakṣuḥ | muhuḥ | ut | mimīyāt || divā | pr̥thivyā | mithunā | sabandhū iti sa-bandhū / yamīḥ | yamasya | bibhr̥yāt | ajāmi ||10.10.9||
ā | gha | tā | gacchān | ut-tarā | yugāni / yatra | jāmayaḥ | kr̥ṇavan | ajāmi || upa | barbr̥hi | vr̥ṣabhāya | bāhum / anyam | icchasva | su-bhage | patim | mat ||10.10.10||
kim | bhrātā | asat | yat | anātham | bhavāti / kim | ūm̐ iti | svasā | yat | niḥ-r̥tiḥ | ni-gacchāt || kāma-mūtā | bahu | etat | rapāmi / tanvā | me | tanvam | sam | pipr̥gdhi ||10.10.11||
na | vai | ūm̐ iti | te | tanvā | tanvam | sam | papr̥cyām / pāpam | āhuḥ | yaḥ | svasāram | ni-gacchāt || anyena | mat | pra-mudaḥ | kalpayasva / na | te | bhrātā | su-bhage | vaṣṭi | etat ||10.10.12||
bataḥ | bata | asi | yama | na | eva | te / manaḥ | hr̥dayam | ca | avidāma || anyā | kila | tvām | kakṣyā-iva | yuktam / pari | svajāte | libujā-iva | vr̥kṣam ||10.10.13||
anyam | ūm̐ iti | su | tvam | yami | anyaḥ | ūm̐ iti | tvām / pari | svajāte | libujā-iva | vr̥kṣam || tasya | vā | tvam | manaḥ | iccha | saḥ | vā | tava / adha | kr̥ṇuṣva | sam-vidam | su-bhadrām ||10.10.14||

vr̥ṣā | vr̥ṣṇe | duduhe | dohasā | divaḥ / payāṁsi | yahvaḥ | aditeḥ | adābhyaḥ || viśvam | saḥ | veda | varuṇaḥ | yathā | dhiyā / saḥ | yajñiyaḥ | yajatu | yajñiyān | r̥tūn ||10.11.1||
rapat | gandharvīḥ | apyā | ca | yoṣaṇā / nadasya | nāde | pari | pātu | me | manaḥ || iṣṭasya | madhye | aditiḥ | ni | dhātu | naḥ / bhrātā | naḥ | jyeṣṭhaḥ | prathamaḥ | vi | vocati ||10.11.2||
so iti | cit | nu | bhadrā | kṣu-matī | yaśasvatī / uṣāḥ | uvāsa | manave | svaḥ-vatī || yat | īm | uśantam | uśatām | anu | kratum | agnim | hotāram | vidathāya | jījanan ||10.11.3||
adha | tyam | drapsam | vi-bhvam | vi-cakṣaṇam / viḥ | ā | abharat | iṣitaḥ | śyenaḥ | adhvare || yadi | viśaḥ | vr̥ṇate | dasmam | āryāḥ / agnim | hotāram | adha | dhīḥ | ajāyata ||10.11.4||
sadā | asi | raṇvaḥ | yavasā-iva | puṣyate / hotrābhiḥ | agne | manuṣaḥ | su-adhvaraḥ || viprasya | vā | yat | śaśamānaḥ | ukthyam / vājam | sasa-vān | upa-yāsi | bhūri-bhiḥ ||10.11.5||
ut | īraya | pitarā | jāraḥ | ā | bhagam / iyakṣati | haryataḥ | hr̥ttaḥ | iṣyati || vivakti | vahniḥ | su-apasyate | makhaḥ / taviṣyate | asuraḥ | vepate | matī ||10.11.6||
yaḥ | te | agne | su-matim | martaḥ | akṣat / sahasaḥ | sūno iti | ati | saḥ | pra | śr̥ṇve || iṣam | dadhānaḥ | vahamānaḥ | aśvaiḥ / ā | saḥ | dyu-mān | ama-vān | bhūṣati | dyūn ||10.11.7||
yat | agne | eṣā | sam-itiḥ | bhavāti / devī | deveṣu | yajatā | yajatra || ratnā | ca | yat | vi-bhajāsi | svadhā-vaḥ / bhāgam | naḥ | atra | vasu-mantam | vītāt ||10.11.8||
śrudhi | naḥ | agne | sadane | sadha-sthe / yukṣva | ratham | amr̥tasya | dravitnum || ā | naḥ | vaha | rodasī iti | devaputre iti deva-putre / mākiḥ | devānām | apa | bhūḥ | iha | syāḥ ||10.11.9||

dyāvā | ha | kṣāmā | prathame iti | r̥tena / abhi-śrāve | bhavataḥ | satya-vācā || devaḥ | yat | martān | yajathāya | kr̥ṇvan / sīdat | hotā | pratyaṅ | svam | asum | yan ||10.12.1||
devaḥ | devān | pari-bhūḥ | r̥tena / vaha | naḥ | havyam | prathamaḥ | cikitvān || dhūma-ketuḥ | sam-idhā | bhāḥ-r̥jīkaḥ / mandraḥ | hotā | nityaḥ | vācā | yajīyān ||10.12.2||
svāvr̥k | devasya | amr̥tam | yadi | goḥ / ataḥ | jātāsaḥ | dhārayante | urvī iti || viśve | devāḥ | anu | tat | te | yajuḥ | guḥ / duhe | yat | enī | divyam | ghr̥tam | vāriti vāḥ ||10.12.3||
arcāmi | vām | vardhāya | apaḥ | ghr̥tasnū iti ghr̥ta-snū / dyāvābhūmī iti | śr̥ṇutam | rodasī iti | me || ahā | yat | dyāvaḥ | asu-nītim | ayan / madhvā | naḥ | atra | pitarā | śiśītām ||10.12.4||
kim | svit | naḥ | rājā | jagr̥he | kat | asya / ati | vratam | cakr̥ma | kaḥ | vi | veda || mitraḥ | cit | hi | sma | juhurāṇaḥ | devān / ślokaḥ | na | yātām | api | vājaḥ | asti ||10.12.5||
duḥ-mantu | atra | amr̥tasya | nāma / sa-lakṣmā | yat | viṣu-rūpā | bhavāti || yamasya | yaḥ | manavate | su-mantu / agne | tam | r̥ṣva | pāhi | apra-yucchan ||10.12.6||
yasmin | devāḥ | vidathe | mādayante / vivasvataḥ | sadane | dhārayante || sūrye | jyotiḥ | adadhuḥ | māsi | aktūn / pari | dyotanim | carataḥ | ajasrā ||10.12.7||
yasmin | devāḥ | manmani | sam-caranti / apīcye | na | vayam | asya | vidma || mitraḥ | naḥ | atra | aditiḥ | anāgān / savitā | devaḥ | varuṇāya | vocat ||10.12.8||
śrudhi | naḥ | agne | sadane | sadha-sthe / yukṣva | ratham | amr̥tasya | dravitnum || ā | naḥ | vaha | rodasī iti | devaputre iti deva-putre / mākiḥ | devānām | apa | bhūḥ | iha | syāḥ ||10.12.9||

yuje | vām | brahma | pūrvyam | namaḥ-bhiḥ / vi | ślokaḥ | etu | pathyā-iva | sūreḥ || śr̥ṇvantu | viśve | amr̥tasya | putrāḥ / ā | ye | dhāmāni | divyāni | tasthuḥ ||10.13.1||
yame iveti yame-iva | yatamāne iti | yat | aitam / pra | vām | bharan | mānuṣāḥ | deva-yantaḥ || ā | sīdatam | svam | ūm̐ iti | lokam | vidāne iti / svāsasthe iti su-āsasthe | bhavatam | indave | naḥ ||10.13.2||
pañca | padāni | rupaḥ | anu | aroham / catuḥ-padīm | anu | emi | vratena || akṣareṇa | prati | mime | etām / r̥tasya | nābhau | adhi | sam | punāmi ||10.13.3||
devebhyaḥ | kam | avr̥ṇīta | mr̥tyum / pra-jāyai | kam | amr̥tam | na | avr̥ṇīta || br̥haspatim | yajñam | akr̥ṇvata | r̥ṣim / priyām | yamaḥ | tanvam | pra | arirecīt ||10.13.4||
sapta | kṣaranti | śiśave | marutvate / pitre | putrāsaḥ | api | avīvatan | r̥tam || ubhe iti | it | asya | ubhayasya | rājataḥ / ubhe iti | yatete iti | ubhayasya | puṣyataḥ ||10.13.5||

pareyi-vāṁsam | pra-vataḥ | mahīḥ | anu / bahu-bhyaḥ | panthām | anu-paspaśānam || vaivasvatam | sam-gamanam | janānām / yamam | rājānam | haviṣā | duvasya ||10.14.1||
yamaḥ | naḥ | gātum | prathamaḥ | viveda / na | eṣā | gavyūtiḥ | apa-bhartavai | ūm̐ iti || yatra | naḥ | pūrve | pitaraḥ | parā-īyuḥ / enā | jajñānāḥ | pathyāḥ | anu | svāḥ ||10.14.2||
mātalī | kavyaiḥ | yamaḥ | aṅgiraḥ-bhiḥ / br̥haspatiḥ | r̥kva-bhiḥ | vavr̥dhānaḥ || yān | ca | devāḥ | vavr̥dhuḥ | ye | ca | devān / svāhā | anye | svadhayā | anye | madanti ||10.14.3||
imam | yama | pra-staram | ā | hi | sīda / aṅgiraḥ-bhiḥ | pitr̥-bhiḥ | sam-vidānaḥ || ā | tvā | mantrāḥ | kavi-śastāḥ | vahantu / enā | rājan | haviṣā | mādayasva ||10.14.4||
aṅgiraḥ-bhiḥ | ā | gahi | yajñiyebhiḥ / yama | vairūpaiḥ | iha | mādayasva || vivasvantam | huve | yaḥ | pitā | te / asmin | yajñe | barhiṣi | ā | ni-sadya ||10.14.5||
aṅgirasaḥ | naḥ | pitaraḥ | nava-gvāḥ / atharvāṇaḥ | bhr̥gavaḥ | somyāsaḥ || teṣām | vayam | su-matau | yajñiyānām / api | bhadre | saumanase | syāma ||10.14.6||
pra | ihi | pra | ihi | pathi-bhiḥ | pūrvyebhiḥ / yatra | naḥ | pūrve | pitaraḥ | parā-īyuḥ || ubhā | rājānā | svadhayā | madantā / yamam | paśyāsi | varuṇam | ca | devam ||10.14.7||
sam | gacchasva | pitr̥-bhiḥ | sam | yamena / iṣṭāpūrtena | parame | vi-oman || hitvāya | avadyam | punaḥ | astam | ā | ihi / sam | gacchasva | tanvā | su-varcāḥ ||10.14.8||
apa | ita | vi | ita | vi | ca | sarpata | ataḥ / asmai | etam | pitaraḥ | lokam | akran || ahaḥ-bhiḥ | at-bhiḥ | aktu-bhiḥ | vi-aktam / yamaḥ | dadāti | ava-sānam | asmai ||10.14.9||
ati | drava | sārameyau | śvānau / catuḥ-akṣau | śabalau | sādhunā | pathā || atha | pitr̥̄n | su-vidatrān | upa | ihi / yamena | ye | sadha-mādam | madanti ||10.14.10||
yau | te | śvānau | yama | rakṣitārau / catuḥ-akṣau | pathirakṣī iti pathi-rakṣī | nr̥-cakṣasau || tābhyām | enam | pari | dehi | rājan / svasti | ca | asmai | anamīvam | ca | dhehi ||10.14.11||
uru-nasau | asu-tr̥pau | udumbalau / yamasya | dūtau | carataḥ | janān | anu || tau | asmabhyam | dr̥śaye | sūryāya / punaḥ | dātām | asum | adya | iha | bhadram ||10.14.12||
yamāya | somam | sunuta / yamāya | juhuta | haviḥ || yamam | ha | yajñaḥ | gacchati / agni-dūtaḥ | aram-kr̥taḥ ||10.14.13||
yamāya | ghr̥ta-vat | haviḥ / juhota | pra | ca | tiṣṭhata || saḥ | naḥ | deveṣu | ā | yamat / dīrgham | āyuḥ | pra | jīvase ||10.14.14||
yamāya | madhumat-tamam / rājñe | havyam | juhotana || idam | namaḥ | r̥ṣi-bhyaḥ | pūrva-jebhyaḥ | pūrvebhyaḥ / pathikr̥t-bhyaḥ ||10.14.15||
tri-kadrukebhiḥ | patati / ṣaṭ | urvīḥ | ekam | it | br̥hat || tri-stup | gāyatrī | chandāṁsi / sarvā | tā | yame | ā-hitā ||10.14.16||

ut | īratām | avare | ut | parāsaḥ / ut | madhyamāḥ | pitaraḥ | somyāsaḥ || asum | ye | īyuḥ | avr̥kāḥ | r̥ta-jñāḥ / te | naḥ | avantu | pitaraḥ | haveṣu ||10.15.1||
idam | pitr̥-bhyaḥ | namaḥ | astu | adya / ye | pūrvāsaḥ | ye | uparāsaḥ | īyuḥ || ye | pārthive | rajasi | ā | ni-sattāḥ / ye | vā | nūnam | su-vr̥janāsu | vikṣu ||10.15.2||
ā | aham | pitr̥̄n | su-vidatrān | avitsi / napātam | ca | vi-kramaṇam | ca | viṣṇoḥ || barhi-sadaḥ | ye | svadhayā | sutasya / bhajanta | pitvaḥ | te | iha | ā-gamiṣṭhāḥ ||10.15.3||
barhi-sadaḥ | pitaraḥ | ūtī | arvāk / imā | vaḥ | havyā | cakr̥ma | juṣadhvam || te | ā | gata | avasā | śam-tamena / atha | naḥ | śam | yoḥ | arapaḥ | dadhāta ||10.15.4||
upa-hūtāḥ | pitaraḥ | somyāsaḥ / barhiṣyeṣu | ni-dhiṣu | priyeṣu || te | ā | gamantu | te | iha | śruvantu | adhi | bruvantu | te | avantu | asmān ||10.15.5||
ā-acya | jānu | dakṣiṇataḥ | ni-sadya / imam | yajñam | abhi | gr̥ṇīta | viśve || mā | hiṁsiṣṭa | pitaraḥ | kena | cit | naḥ / yat | vaḥ | āgaḥ | puruṣatā | karāma ||10.15.6||
āsīnāsaḥ | aruṇīnām | upa-sthe / rayim | dhatta | dāśuṣe | martyāya || putrebhyaḥ | pitaraḥ | tasya | vasvaḥ / pra | yacchata | te | iha | ūrjam | dadhāta ||10.15.7||
ye | naḥ | pūrve | pitaraḥ | somyāsaḥ / anu-ūhire | soma-pītham | vasiṣṭhāḥ || tebhiḥ | yamaḥ | sam-rarāṇaḥ | havīṁṣi / uśan | uśat-bhiḥ | prati-kāmam | attu ||10.15.8||
ye | tatr̥ṣuḥ | deva-trā | jehamānāḥ / hotrā-vidaḥ | stoma-taṣṭāsaḥ | arkaiḥ || ā | agne | yāhi | su-vidatrebhiḥ | arvāṅ / satyaiḥ | kavyaiḥ | pitr̥-bhiḥ | gharmasat-bhiḥ ||10.15.9||
ye | satyāsaḥ | haviḥ-adaḥ | haviḥ-pāḥ / indreṇa | devaiḥ | sa-ratham | dadhānāḥ || ā | agne | yāhi | sahasram | deva-vandaiḥ / paraiḥ | pūrvaiḥ | pitr̥-bhiḥ | gharmasat-bhiḥ ||10.15.10||
agni-svāttāḥ | pitaraḥ | ā | iha | gacchata / sadaḥ-sadaḥ | sadata | su-pranītayaḥ || atta | havīṁṣi | pra-yatāni | barhiṣi / atha | rayim | sarva-vīram | dadhātana ||10.15.11||
tvam | agne | īḷitaḥ | jāta-vedaḥ / avāṭ | havyāni | surabhīṇi | kr̥tvī || pra | adāḥ | pitr̥-bhyaḥ | svadhayā | te | akṣan / addhi | tvam | deva | pra-yatā | havīṁṣi ||10.15.12||
ye | ca | iha | pitaraḥ | ye | ca | na | iha / yān | ca | vidma | yān | ūm̐ iti | ca | na | pra-vidma || tvam | vettha | yati | te | jāta-vedaḥ / svadhābhiḥ | yajñam | su-kr̥tam | juṣasva ||10.15.13||
ye | agni-dagdhāḥ | ye | anagni-dagdhāḥ / madhye | divaḥ | svadhayā | mādayante || tebhiḥ | sva-rāṭ | asu-nītim | etām / yathā-vaśam | tanvam | kalpayasva ||10.15.14||

mā | enam | agne | vi | dahaḥ | mā | abhi | śocaḥ / mā | asya | tvacam | cikṣipaḥ | mā | śarīram || yadā | śr̥tam | kr̥ṇavaḥ | jāta-vedaḥ / atha | īm | enam | pra | hiṇutāt | pitr̥-bhyaḥ ||10.16.1||
śr̥tam | yadā | karasi | jāta-vedaḥ / atha | īm | enam | pari | dattāt | pitr̥-bhyaḥ || yadā | gacchāti | asu-nītim | etām / atha | devānām | vaśa-nīḥ | bhavāti ||10.16.2||
sūryam | cakṣuḥ | gacchatu | vātam | ātmā / dyām | ca | gaccha | pr̥thivīm | ca | dharmaṇā || apaḥ | vā | gaccha | yadi | tatra | te | hitam / oṣadhīṣu | prati | tiṣṭha | śarīraiḥ ||10.16.3||
ajaḥ | bhāgaḥ | tapasā | tam | tapasva / tam | te | śociḥ | tapatu | tam | te | arciḥ || yāḥ | te | śivāḥ | tanvaḥ | jāta-vedaḥ / tābhiḥ | vaha | enam | su-kr̥tām | ūm̐ iti | lokam ||10.16.4||
ava | sr̥ja | punaḥ | agne | pitr̥-bhyaḥ / yaḥ | te | ā-hutaḥ | carati | svadhābhiḥ || āyuḥ | vasānaḥ | upa | vetu | śeṣaḥ / sam | gacchatām | tanvā | jāta-vedaḥ ||10.16.5||
yat | te | kr̥ṣṇaḥ | śakunaḥ | ā-tutoda / pipīlaḥ | sarpaḥ | uta | vā | śvāpadaḥ || agniḥ | tat | viśva-at | agadam | kr̥ṇotu / somaḥ | ca | yaḥ | brāhmaṇān | ā-viveśa ||10.16.6||
agneḥ | varma | pari | gobhiḥ | vyayasva / sam | pra | ūṇuṣva | pīvasā | medasā | ca || na | it | tvā | dhr̥ṣṇuḥ | harasā | jarhr̥ṣāṇaḥ / dadhr̥k | vi-dhakṣyan | pari-aṅkhayāte ||10.16.7||
imam | agne | camasam | mā | vi | jihvaraḥ / priyaḥ | devānām | uta | somyānām || eṣaḥ | yaḥ | camasaḥ | deva-pānaḥ / tasmin | devāḥ | amr̥tāḥ | mādayante ||10.16.8||
kravya-adam | agnim | pra | hiṇomi | dūram / yama-rājñaḥ | gacchatu | ripra-vāhaḥ || iha | eva | ayam | itaraḥ | jāta-vedāḥ / devebhyaḥ | havyam | vahatu | pra-jānan ||10.16.9||
yaḥ | agniḥ | kravya-at | pra-viveśa | vaḥ | gr̥ham / imam | paśyan | itaram | jāta-vedasam || tam | harāmi | pitr̥-yajñāya | devam / saḥ | gharmam | invāt | parame | sadha-sthe ||10.16.10||
yaḥ | agniḥ | kravya-vāhanaḥ / pitr̥̄n | yakṣat | r̥ta-vr̥dhaḥ || pra | it | ūm̐ iti | havyāni | vocati / devebhyaḥ | ca | pitr̥-bhyaḥ | ā ||10.16.11||
uśantaḥ | tvā | ni | dhīmahi / uśantaḥ | sam | idhīmahi || uśan | uśataḥ | ā | vaha / pitr̥̄n | haviṣe | attave ||10.16.12||
yam | tvam | agne | sam-adahaḥ / tam | ūm̐ iti | niḥ | vāpaya | punariti || kiyāmbu | atra | rohatu / pāka-dūrvā | vi-alkaśā ||10.16.13||
śītike | śītikā-vati | hlādike | hlādikā-vati /| maṇḍūkyā | su | sam | gamaḥ / imam | su | agnim | harṣaya ||10.16.14||

tvaṣṭā | duhitre | vahatum | kr̥ṇoti / iti | idam | viśvam | bhuvanam | sam | eti || yamasya | mātā | pari-uhyamānā / mahaḥ | jāyā | vivasvataḥ | nanāśa ||10.17.1||
apa | agūhan | amr̥tām | martyebhyaḥ / kr̥tvī | sa-varṇām | adaduḥ | vivasvate || uta | aśvinau | abharat | yat | tat | āsīt / ajahāt | ūm̐ iti | dvā | mithunā | saraṇyūḥ ||10.17.2||
pūṣā | tvā | itaḥ | cyavayatu | pra | vidvān / anaṣṭa-paśuḥ | bhuvanasya | gopāḥ || saḥ | tvā | etebhyaḥ | pari | dadat | pitr̥-bhyaḥ / agniḥ | devebhyaḥ | su-vidatriyebhyaḥ ||10.17.3||
āyuḥ | viśva-āyuḥ | pari | pāsati | tvā / pūṣā | tvā | pātu | pra-pathe | purastāt || yatra | āsate | su-kr̥taḥ | yatra | te | yayuḥ / tatra | tvā | devaḥ | savitā | dadhātu ||10.17.4||
pūṣā | imāḥ | āśāḥ | anu | veda | sarvāḥ / saḥ | asmān | abhaya-tamena | neṣat || svasti-dāḥ | āghr̥ṇiḥ | sarva-vīraḥ / apra-yucchan | puraḥ | etu | pra-jānan ||10.17.5||
pra-pathe | pathām | ajaniṣṭa | pūṣā / pra-pathe | divaḥ | pra-pathe | pr̥thivyāḥ || ubhe iti | abhi | priyatame iti priya-tame | sadhasthe iti sadha-sthe / ā | ca | parā | ca | carati | pra-jānan ||10.17.6||
sarasvatīm | deva-yantaḥ | havante / sarasvatīm | adhvare | tāyamāne || sarasvatīm | su-kr̥taḥ | ahvayanta / sarasvatī | dāśuṣe | vāryam | dāt ||10.17.7||
sarasvati | yā | sa-ratham | yayātha / svadhābhiḥ | devi | pitr̥-bhiḥ | madantī || ā-sadya | asmin | barhiṣi | mādayasva / anamīvāḥ | iṣaḥ | ā | dhehi | asme iti ||10.17.8||
sarasvatīm | yām | pitaraḥ | havante / dakṣiṇā | yajñam | abhi-nakṣamāṇāḥ || sahasra-argham | iḷaḥ | atra | bhāgam / rāyaḥ | poṣam | yajamāneṣu | dhehi ||10.17.9||
āpaḥ | asmān | mātaraḥ | śundhayantu / ghr̥tena | naḥ | ghr̥ta-pvaḥ | punantu || viśvam | hi | ripram | pra-vahanti | devīḥ / ut | it | ābhyaḥ | śuciḥ | ā | pūtaḥ | emi ||10.17.10||
drapsaḥ | caskanda | prathamān | anu | dyūn / imam | ca | yonim | anu | yaḥ | ca | pūrvaḥ || samānam | yonim | anu | sam-carantam / drapsam | juhomi | anu | sapta | hotrāḥ ||10.17.11||
yaḥ | te | drapsaḥ | skandati | yaḥ | te | aṁśuḥ / bāhu-cyutaḥ | dhiṣaṇāyāḥ | upa-sthāt || adhvaryoḥ | vā | pari | vā | yaḥ | pavitrāt / tam | te | juhomi | manasā | vaṣaṭ-kr̥tam ||10.17.12||
yaḥ | te | drapsaḥ | skannaḥ | yaḥ | te | aṁśuḥ / avaḥ | ca | yaḥ | paraḥ | srucā || ayam | devaḥ | br̥haspatiḥ / sam | tam | siñcatu | rādhase ||10.17.13||
payasvatīḥ | oṣadhayaḥ / payasvat | māmakam | vacaḥ || apām | payasvat | it | payaḥ / tena | mā | saha | śundhata ||10.17.14||

param | mr̥tyo iti | anu | parā | ihi | panthām / yaḥ | te | svaḥ | itaraḥ | deva-yānāt || cakṣuṣmate | śr̥ṇvate | te | bravīmi / mā | naḥ | pra-jām | ririṣaḥ | mā | uta | vīrān ||10.18.1||
mr̥tyoḥ | padam | yopayantaḥ | yat | aita / drāghīyaḥ | āyuḥ | pra-taram | dadhānāḥ || ā-pyāyamānāḥ | pra-jayā | dhanena / śuddhāḥ | pūtāḥ | bhavata | yajñiyāsaḥ ||10.18.2||
ime | jīvāḥ | vi | mr̥taiḥ | ā | avavr̥tran / abhūt | bhadrā | deva-hūtiḥ | naḥ | adya || prāñcaḥ | agāma | nr̥taye | hasāya / drāghīyaḥ | āyuḥ | pra-taram | dadhānāḥ ||10.18.3||
imam | jīvebhyaḥ | pari-dhim | dādhāmi / mā | eṣām | nu | gāt | aparaḥ | artham | etam || śatam | jīvantu | śaradaḥ | purūcīḥ / antaḥ | mr̥tyum | dadhatām | parvatena ||10.18.4||
yathā | ahāni | anu-pūrvam | bhavanti / yathā | r̥tavaḥ | r̥tu-bhiḥ | yanti | sādhu || yathā | na | pūrvam | aparaḥ | jahāti / eva | dhātaḥ | āyūṁṣi | kalpaya | eṣām ||10.18.5||
ā | rohata | āyuḥ | jarasam | vr̥ṇānāḥ / anu-pūrvam | yatamānāḥ | yati | stha || iha | tvaṣṭā | su-janimā | sa-joṣāḥ / dīrgham | āyuḥ | karati | jīvase | vaḥ ||10.18.6||
imāḥ | nārīḥ | avidhavāḥ | su-patnīḥ / ā-añjanena | sarpiṣā | sam | viśantu || anaśravaḥ | anamīvāḥ | su-ratnāḥ / ā | rohantu | janayaḥ | yonim | agre ||10.18.7||
ut | īrṣva | nāri | abhi | jīva-lokam / gata-asum | etam | upa | śeṣe | ā | ihi || hasta-grābhasya | didhiṣoḥ | tava | idam / patyuḥ | jani-tvam | abhi | sam | babhūtha ||10.18.8||
dhanuḥ | hastāt | ā-dadānaḥ | mr̥tasya / asme iti | kṣatrāya | varcase | balāya || atra | eva | tvam | iha | vayam | su-vīrāḥ / viśvāḥ | spr̥dhaḥ | abhi-mātīḥ | jayema ||10.18.9||
upa | sarpa | mātaram | bhūmim | etām / uru-vyacasam | pr̥thivīm | su-śevām || ūrṇa-mradāḥ | yuvatiḥ | dakṣiṇā-vate / eṣā | tvā | pātu | niḥ-r̥teḥ | upa-sthāt ||10.18.10||
ut | śvañcasva | pr̥thivi | mā | ni | bādhathāḥ / su-upāyanā | asmai | bhava | su-upavañcanā || mātā | putram | yathā | sicā / abhi | enam | bhūme | ūrṇuhi ||10.18.11||
ut-śvañcamānā | pr̥thivī | su | tiṣṭhatu / sahasram | mitaḥ | upa | hi | śrayantām || te | gr̥hāsaḥ | ghr̥ta-ścutaḥ | bhavantu / viśvāhā | asmai | śaraṇāḥ | santu | atra ||10.18.12||
ut | te | stabhnāmi | pr̥thivīm | tvat | pari / imam | logam | ni-dadhat | mo iti | aham | riṣam || etām | sthūṇām | pitaraḥ | dhārayantu | te / atra | yamaḥ | sadanā | te | minotu ||10.18.13||
pratīcīne | mām | ahani / iṣvāḥ | parṇam-iva | ā | dadhuḥ || pratīcīm | jagrabha | vācam / aśvam | raśanayā | yathā ||10.18.14||

ni | vartadhvam | mā | anu | gāta / asmān | sisakta | revatīḥ || agnīṣomā | punarvasū iti punaḥ-vasū / asme iti | dhārayatam | rayim ||10.19.1||
punaḥ | enāḥ | ni | vartaya / punaḥ | enāḥ | ni | ā | kuru || indra | enāḥ | ni | yacchatu / agniḥ | enāḥ | upa-ājatu ||10.19.2||
punaḥ | etāḥ | ni | vartantām / asmin | puṣyantu | go-patau || iha | eva | agne | ni | dhāraya / iha | tiṣṭhatu | yā | rayiḥ ||10.19.3||
yat | ni-yānam | ni-ayanam / sam-jñānam | yat | parā-ayanam || ā-vartanam | ni-vartanam / yaḥ | gopāḥ | api | tam | huve ||10.19.4||
yaḥ | ut-ānaṭ | vi-ayanam / yaḥ | ut-ānaṭ | parā-ayanam || ā-vartanam | ni-vartanam / api | gopāḥ | ni | vartatām ||10.19.5||
ā | ni-varta | ni | vartaya / punaḥ | naḥ | indra | gāḥ | dehi || jīvābhiḥ | bhunajāmahai ||10.19.6||
pari | vaḥ | viśvataḥ | dadhe / ūrjā | ghr̥tena | payasā || ye | devāḥ | ke | ca | yajñiyāḥ / te | rayyā | sam | sr̥jantu | naḥ ||10.19.7||
ā | ni-vartana | vartaya / ni | ni-vartana | vartaya || bhūmyāḥ | catasraḥ | pra-diśaḥ / tābhyaḥ | enāḥ | ni | vartaya ||10.19.8||

bhadram | naḥ | api | vātaya | manaḥ ||10.20.1||
agnim | īḷe | bhujām | yaviṣṭham / śāsā | mitram | duḥ-dharītum || yasya | dharman | svaḥ | enīḥ / saparyanti | mātuḥ | ūdhaḥ ||10.20.2||
yam | āsā | kr̥pa-nīḷam / bhāsā-ketum | vardhayanti || bhrājate | śreṇi-dan ||10.20.3||
aryaḥ | viśām | gātuḥ | eti / pra | yat | ānaṭ | divaḥ | antān || kaviḥ | abhram | dīdyānaḥ ||10.20.4||
juṣat | havyā | mānuṣasya / ūrdhvaḥ | tasthau | r̥bhvā | yajñe || minvan | sadma | puraḥ | eti ||10.20.5||
saḥ | hi | kṣemaḥ | haviḥ | yajñaḥ / śruṣṭī | it | asya | gātuḥ | eti || agnim | devāḥ | vāśī-mantam ||10.20.6||
yajña-saham | duvaḥ | iṣe / agnim | pūrvasya | śevasya || adreḥ | sūnum | āyum | āhuḥ ||10.20.7||
naraḥ | ye | ke | ca | asmat | ā / viśvā | it | te | vāme | ā | syuriti syuḥ || agnim | haviṣā | vardhantaḥ ||10.20.8||
kr̥ṣṇaḥ | śvetaḥ | aruṣaḥ | yāmaḥ | asya / bradhnaḥ | r̥jraḥ | uta | śoṇaḥ | yaśasvān || hiraṇya-rūpam | janitā | jajāna ||10.20.9||
eva | te | agne | vi-madaḥ | manīṣām / ūrjaḥ | napāt | amr̥tebhiḥ | sa-joṣāḥ || giraḥ | ā | vakṣat | su-matīḥ | iyānaḥ / iṣam | ūrjam | su-kṣitim | viśvam | ā | abhārityabhāḥ ||10.20.10||

ā | agnim | na | svavr̥kti-bhiḥ / hotāram | tvā | vr̥ṇīmahe || yajñāya | stīrṇa-barhiṣe | vi | vaḥ | made / śīram | pāvaka-śociṣam | vivakṣase ||10.21.1||
tvām | ūm̐ iti | te | su-ābhuvaḥ / śumbhanti | aśva-rādhasaḥ || veti | tvām | upa-secanī | vi | vaḥ | made / r̥jītiḥ | agne | ā-hutiḥ | vivakṣase ||10.21.2||
tve iti | dharmāṇaḥ | āsate / juhūbhiḥ | siñcatīḥ-iva || kr̥ṣṇā | rūpāṇi | arjunā | vi | vaḥ | made / viśvāḥ | adhi | śriyaḥ | dhiṣe | vivakṣase ||10.21.3||
yam | agne | manyase | rayim / sahasā-van | amartya || tam | ā | naḥ | vāja-sātaye | vi | vaḥ | made / yajñeṣu | citram | ā | bhara | vivakṣase ||10.21.4||
agniḥ | jātaḥ | atharvaṇā / vidat | viśvāni | kāvyā || bhuvat | dūtaḥ | vivasvataḥ | vi | vaḥ | made / priyaḥ | yamasya | kāmyaḥ | vivakṣase ||10.21.5||
tvām | yajñeṣu | īḷate / agne | pra-yati | adhvare || tvam | vasūni | kāmyā | vi | vaḥ | made / viśvā | dadhāsi | dāśuṣe | vivakṣase ||10.21.6||
tvām | yajñeṣu | r̥tvijam / cārum | agne | ni | sedire || ghr̥ta-pratīkam | manuṣaḥ | vi | vaḥ | made / śukram | cetiṣṭham | akṣa-bhiḥ | vivakṣase ||10.21.7||
agne | śukreṇa | śociṣā / uru | prathayase | br̥hat || abhi-krandan | vr̥ṣa-yase | vi | vaḥ | made / garbham | dadhāsi | jāmiṣu | vivakṣase ||10.21.8||

kuha | śrutaḥ | indraḥ | kasmin | adya / jane | mitraḥ | na | śrūyate || r̥ṣīṇām | vā | yaḥ | kṣaye / guhā | vā | carkr̥ṣe | girā ||10.22.1||
iha | śrutaḥ | indraḥ | asme iti | adya / stave | vajrī | r̥cīṣamaḥ || mitraḥ | na | yaḥ | janeṣu | ā / yaśaḥ | cakre | asāmi | ā ||10.22.2||
mahaḥ | yaḥ | patiḥ | śavasaḥ | asāmi | ā / mahaḥ | nr̥mṇasya | tūtujiḥ || bhartā | vajrasya | dhr̥ṣṇoḥ / pitā | putram-iva | priyam ||10.22.3||
yujānaḥ | aśvā | vātasya | dhunī iti / devaḥ | devasya | vajri-vaḥ || syantā | pathā | virukmatā / sr̥jānaḥ | stoṣi | adhvanaḥ ||10.22.4||
tvam | tyā | cit | vātasya | aśvā | ā | agāḥ / r̥jrā | tmanā | vahadhyai || yayoḥ | devaḥ | na | martyaḥ / yantā | nakiḥ | vidāyyaḥ ||10.22.5||
adha | gmantā | uśanā | pr̥cchate | vām / kat-arthā | naḥ | ā | gr̥ham || ā | jagmathuḥ | parākāt / divaḥ | ca | gmaḥ | ca | martyam ||10.22.6||
ā | naḥ | indra | pr̥kṣase / asmākam | brahma | ut-yatam || tat | tvā | yācāmahe | avaḥ / śuṣṇam | yat | han | amānuṣam ||10.22.7||
akarmā | dasyuḥ | abhi | naḥ | amantuḥ / anya-vrataḥ | amānuṣaḥ || tvam | tasya | amitra-han / vadhaḥ | dāsasya | dambhaya ||10.22.8||
tvam | naḥ | indra | śūra | śūraiḥ / uta | tvā-ūtāsaḥ | barhaṇā || puru-trā | te | vi | pūrtayaḥ / navanta | kṣoṇayaḥ | yathā ||10.22.9||
tvam | tān | vr̥tra-hatye | codayaḥ | nr̥̄n / kārpāṇe | śūra | vajri-vaḥ || guhā | yadi | kavīnām / viśām | nakṣatra-śavasām ||10.22.10||
makṣu | tā | te | indra | dāna-apnasaḥ / ākṣāṇe | śūra | vajri-vaḥ || yat | ha | śuṣṇasya | dambhayaḥ / jātam | viśvam | sayāva-bhiḥ ||10.22.11||
mā | akudhryak | indra | śūra | vasvīḥ / asme iti | bhūvan | abhiṣṭayaḥ || vayam-vayam | te | āsām / sumne | syāma | vajri-vaḥ ||10.22.12||
asme iti | tā | te | indra | santu | satyā / ahiṁsantīḥ | upa-spr̥ṣaḥ || vidyāma | yāsām | bhujaḥ / dhenūnām | na | vajri-vaḥ ||10.22.13||
ahastā | yat | apadī | vardhata | kṣāḥ / śacībhiḥ | vedyānām || śuṣṇam | pari | pra-dakṣiṇit / viśva-āyave | ni | śiśnathaḥ ||10.22.14||
piba-piba | it | indra | śūra | somam / mā | riṣaṇyaḥ | vasavāna | vasuḥ | san || uta | trāyasva | gr̥ṇataḥ | maghonaḥ / mahaḥ | ca | rāyaḥ | revataḥ | kr̥dhi | naḥ ||10.22.15||

yajāmahe | indram | vajra-dakṣiṇam / harīnām | rathyam | vi-vratānām || pra | śmaśru | dodhuvat | ūrdhva-thā | bhūt / vi | senābhiḥ | dayamānaḥ | vi | rādhasā ||10.23.1||
harī iti | nu | asya | yā | vane | vide | vasu / indraḥ | maghaiḥ | magha-vā | vr̥tra-hā | bhuvat || r̥bhuḥ | vājaḥ | r̥bhukṣāḥ | patyate | śavaḥ / ava | kṣṇaumi | dāsasya | nāma | cit ||10.23.2||
yadā | vajram | hiraṇyam | it | atha | ratham / harī iti | yam | asya | vahataḥ | vi | sūri-bhiḥ || ā | tiṣṭhati | magha-vā | sana-śrutaḥ / indraḥ | vājasya | dīrgha-śravasaḥ | patiḥ ||10.23.3||
so iti | cit | nu | vr̥ṣṭiḥ | yūthyā | svā | sacā / indraḥ | śmaśrūṇi | haritā | abhi | pruṣṇute || ava | veti | su-kṣayam | sute | madhu / ut | it | dhūnoti | vātaḥ | yathā | vanam ||10.23.4||
yaḥ | vācā | vi-vācaḥ | mr̥dhra-vācaḥ / puru | sahasrā | aśivā | jaghāna || tat-tat | it | asya | pauṁsyam | gr̥ṇīmasi / pitā-iva | yaḥ | taviṣīm | vavr̥dhe | śavaḥ ||10.23.5||
stomam | te | indra | vi-madāḥ | ajījanan / apūrvyam | puru-tamam | su-dānave || vidma | hi | asya | bhojanam | inasya | yat / ā | paśum | na | gopāḥ | karāmahe ||10.23.6||
mākiḥ | naḥ | enā | sakhyā | vi | yauṣuḥ / tava | ca | indra | vi-madasya | ca | r̥ṣeḥ || vidma | hi | te | pra-matim | deva | jāmi-vat / asme iti | te | santu | sakhyā | śivāni ||10.23.7||

indra | somam | imam | piba / madhu-mantam | camū iti | sutam || asme iti | rayim | ni | dhāraya | vi | vaḥ | made / sahasriṇam | puruvaso iti puru-vaso | vivakṣase ||10.24.1||
tvām | yajñebhiḥ | ukthaiḥ / upa | havyebhiḥ | īmahe || śacī-pate | śacīnām | vi | vaḥ | made / śreṣṭham | naḥ | dhehi | vāryam | vivakṣase ||10.24.2||
yaḥ | patiḥ | vāryāṇām / asi | radhrasya | coditā || indra | stotr̥̄ṇām | avitā | vi | vaḥ | made / dviṣaḥ | naḥ | pāhi | aṁhasaḥ | vivakṣase ||10.24.3||
yuvam | śakrā | māyā-vinā / samīcī iti sam-īcī | niḥ | amanthatam || vi-madena | yat | īḷitā / nāsatyā | niḥ-amanthatam ||10.24.4||
viśve | devāḥ | akr̥panta / sam-īcyoḥ | niḥ-patantyoḥ || nāsatyau | abruvan | devāḥ / punaḥ | ā | vahatāt | iti ||10.24.5||
madhu-mat | me | parā-ayanam / madhu-mat | punaḥ | ā-ayanam || tā | naḥ | devā | devatayā / yuvam | madhu-mataḥ | kr̥tam ||10.24.6||

bhadram | naḥ | api | vātaya / manaḥ | dakṣam | uta | kratum || adha | te | sakhye | andhasaḥ | vi | vaḥ | made / raṇan | gāvaḥ | na | yavase | vivakṣase ||10.25.1||
hr̥di-spr̥śaḥ | te | āsate / viśveṣu | soma | dhāma-su || adha | kāmāḥ | ime | mama | vi | vaḥ | made / vi | tiṣṭhante | vasu-yavaḥ | vivakṣase ||10.25.2||
uta | vratāni | soma | te / pra | aham | mināmi | pākyā || adha | pitā-iva | sūnave | vi | vaḥ | made / mr̥ḷa | naḥ | abhi | cit | vadhāt | vivakṣase ||10.25.3||
sam | ūm̐ iti | pra | yanti | dhītayaḥ / sargāsaḥ | avatān-iva || kratum | naḥ | soma | jīvase | vi | vaḥ | made | dhāraya | camasān-iva | vivakṣase ||10.25.4||
tava | tye | soma | śakti-bhiḥ / ni-kāmāsaḥ | vi | r̥ṇvire || gr̥tsasya | dhīrāḥ | tavasaḥ | vi | vaḥ | made / vrajam | go-mantam | aśvinam | vivakṣase ||10.25.5||
paśum | naḥ | soma | rakṣasi / puru-trā | vi-sthitam | jagat || sam-ākr̥ṇoṣi | jīvase | vi | vaḥ | made / viśvā | sam-paśyan | bhuvanā | vivakṣase ||10.25.6||
tvam | naḥ | soma | viśvataḥ / gopāḥ | adābhyaḥ | bhava || sedha | rājan | apa | sridhaḥ | vi | vaḥ | made / mā | naḥ | duḥ-śaṁsaḥ | īśata | vivakṣase ||10.25.7||
tvam | naḥ | soma | su-kratuḥ / vayaḥ-dheyāya | jāgr̥hi || kṣetravit-taraḥ | manuṣaḥ | vi | vaḥ | made / druhaḥ | naḥ | pāhi | aṁhasaḥ | vivakṣase ||10.25.8||
tvam | naḥ | vr̥trahan-tama / indrasya | indo iti | śivaḥ | sakhā || yat | sīm | havante | sam-ithe | vi | vaḥ | made / yudhyamānāḥ | toka-sātau | vivakṣase ||10.25.9||
ayam | gha | saḥ | turaḥ | madaḥ / indrasya | vardhata | priyaḥ || ayam | kakṣīvataḥ | mahaḥ | vi | vaḥ | made / matim | viprasya | vardhayat | vivakṣase ||10.25.10||
ayam | viprāya | dāśuṣe / vājān | iyarti | go-mataḥ || ayam | sapta-bhyaḥ | ā | varam | vi | vaḥ | made / pra | andham | śroṇam | ca | tāriṣat | vivakṣase ||10.25.11||

pra | hi | accha | manīṣāḥ / spārhāḥ | yanti | ni-yutaḥ || pra | dasrā | niyut-rathaḥ / pūṣā | aviṣṭu | māhinaḥ ||10.26.1||
yasya | tyat | mahi-tvam / vātāpyam | ayam | janaḥ || vipraḥ | ā | vaṁsat | dhīti-bhiḥ / ciketa | su-stutīnām ||10.26.2||
saḥ | veda | su-stutīnām / induḥ | na | pūṣā | vr̥ṣā || abhi | psuraḥ | pruṣāyati / vrajam | naḥ | ā | pruṣāyati ||10.26.3||
maṁsīmahi | tvā | vayam / asmākam | deva | pūṣan || matīnām | ca | sādhanam / viprāṇām | ca | ā-dhavam ||10.26.4||
prati-ardhiḥ | yajñānām / aśva-hayaḥ | rathānām || r̥ṣiḥ | saḥ | yaḥ | manuḥ-hitaḥ / viprasya | yavayat-sakhaḥ ||10.26.5||
ā-dhīṣamāṇāyāḥ | patiḥ / śucāyāḥ | ca | śucasya | ca || vāsaḥ-vāyaḥ | avīnām / ā | vāsāṁsi | marmr̥jat ||10.26.6||
inaḥ | vājānām | patiḥ / inaḥ | puṣṭīnām | sakhā || pra | śmaśru | haryataḥ | dūdhot / vi | vr̥thā | yaḥ | adābhyaḥ ||10.26.7||
ā | te | rathasya | pūṣan / ajāḥ | dhuram | vavr̥tyuḥ || viśvasya | arthinaḥ | sakhā / sanaḥ-jāḥ | anapa-cyutaḥ ||10.26.8||
asmākam | ūrjā | ratham / pūṣā | aviṣṭu | māhinaḥ || bhuvat | vājānām | vr̥dhaḥ / imam | naḥ | śr̥ṇavat | havam ||10.26.9||

asat | su | me | jaritariti | saḥ | abhi-vegaḥ / yat | sunvate | yajamānāya | śikṣam || anāśīḥ-dām | aham | asmi | pra-hantā / satya-dhvr̥tam | vr̥jina-yantam | ābhum ||10.27.1||
yadi | it | aham | yudhaye | sam-nayāni / adeva-yūn | tanvā | śūśujānān || amā | te | tumram | vr̥ṣabham | pacāni / tīvram | sutam | pañca-daśam | ni | siñcam ||10.27.2||
na | aham | tam | veda | yaḥ | iti | bravīti / adeva-yūn | sam-araṇe | jaghanvān || yadā | ava-akhyat | sam-araṇam | r̥ghāvat / āt | it | ha | me | vr̥ṣabhā | pra | bruvanti ||10.27.3||
yat | ajñāteṣu | vr̥janeṣu | āsam / viśve | sataḥ | magha-vānaḥ | me | āsan || jināmi | vā | it | kṣeme | ā | santam | ābhum / pra | tam | kṣiṇām | parvate | pāda-gr̥hya ||10.27.4||
na | vai | ūm̐ iti | mām | vr̥jane | vārayante / na | parvatāsaḥ | yat | aham | manasye || mama | svanāt | kr̥dhu-karṇaḥ | bhayāte / eva | it | anu | dyūn | kiraṇaḥ | sam | ejāt ||10.27.5||
darśan | nu | atra | śr̥ta-pān | anindrān / bāhu-kṣadaḥ | śarave | patyamānān || ghr̥ṣum | vā | ye | niniduḥ | sakhāyam / adhi | ūm̐ iti | nu | eṣu | pavayaḥ | vavr̥tyuḥ ||10.27.6||
abhūḥ | ūm̐ iti | aukṣīḥ | vi | ūm̐ iti | āyuḥ | ānaṭ / darṣat | nu | pūrvaḥ | aparaḥ | nu | darṣat || dve iti | pavaste iti | pari | tam | na | bhūtaḥ / yaḥ | asya | pāre | rajasaḥ | viveṣa ||10.27.7||
gāvaḥ | yavam | pra-yutāḥ | aryaḥ | akṣan / tāḥ | apaśyam | saha-gopāḥ | carantīḥ || havāḥ | it | aryaḥ | abhitaḥ | sam | āyan / kiyat | āsu | sva-patiḥ | chandayāte ||10.27.8||
sam | yat | vayam | yavasa-adaḥ | janānām / aham | yava-adaḥ | uru-ajre | antariti || atra | yuktaḥ | ava-sātāram | icchāt / atho iti | ayuktam | yunajat | vavanvān ||10.27.9||
atra | it | ūm̐ iti | me | maṁsase | satyam | uktam / dvi-pāt | ca | yat | catuḥ-pāt | sam-sr̥jāni || strībhiḥ | yaḥ | atra | vr̥ṣaṇam | pr̥tanyāt / ayuddhaḥ | asya | vi | bhajāni | vedaḥ ||10.27.10||
yasya | anakṣā | duhitā | jātu | āsa / kaḥ | tām | vidvān | abhi | manyāte | andhām || kataraḥ | menim | prati | tam | mucāte / yaḥ | īm | vahāte | yaḥ | īm | vā | vare-yāt ||10.27.11||
kiyatī | yoṣā | maryataḥ | vadhū-yoḥ / pari-prītā | panyasā | vāryeṇa || bhadrā | vadhūḥ | bhavati | yat | su-peśāḥ / svayam | sā | mitram | vanute | jane | cit ||10.27.12||
pattaḥ | jagāra | pratyañcam | atti / śīrṣṇā | śiraḥ | prati | dadhau | varūtham || āsīnaḥ | ūrdhvām | upasi | kṣiṇāti / nyaṅ | uttānām | anu | eti | bhūmim ||10.27.13||
br̥han | acchāyaḥ | apalāśaḥ | arvā / tasthau | mātā | vi-sitaḥ | atti | garbhaḥ || anyasyāḥ | vatsam | rihatī | mimāya / kayā | bhuvā | ni | dadhe | dhenuḥ | ūdhaḥ ||10.27.14||
sapta | vīrāsaḥ | adharāt | ut | āyan / aṣṭa | uttarāttāt | sam | ajagmiran | te || nava | paścātāt | sthivi-mantaḥ | āyan / daśa | prāk | sānu | vi | tiranti | aśnaḥ ||10.27.15||
daśānām | ekam | kapilam | samānam / tam | hinvanti | kratave | pāryāya || garbham | mātā | su-dhitam | vakṣaṇāsu / avenantam | tuṣayantī | bibharti ||10.27.16||
pīvānam | meṣam | apacanta | vīrāḥ / ni-uptāḥ | akṣāḥ | anu | dīve | āsan || dvā | dhanum | br̥hatīm | ap-su | antariti / pavitra-vantā | carataḥ | punantā ||10.27.17||
vi | krośanāsaḥ | viṣvañcaḥ | āyan / pacāti | nemaḥ | nahi | pakṣat | ardhaḥ || ayam | me | devaḥ | savitā | tat | āha / dru-annaḥ | it | vanavat | sarpiḥ-annaḥ ||10.27.18||
apaśyam | grāmam | vahamānam | ārāt / acakrayā | svadhayā | vartamānam || sisakti | aryaḥ | pra | yugā | janānām / sadyaḥ | śiśnā | pra-minānaḥ | navīyān ||10.27.19||
etau | me | gāvau | pra-marasya | yuktau / mo iti | su | pra | sedhīḥ | muhuḥ | it | mamandhi || āpaḥ | cit | asya | vi | naśanti | artham / sūraḥ | ca | markaḥ | uparaḥ | babhūvān ||10.27.20||
ayam | yaḥ | vajraḥ | purudhā | vi-vr̥ttaḥ / avaḥ | sūryasya | br̥hataḥ | purīṣāt || śravaḥ | it | enā | paraḥ | anyat | asti / tat | avyathī | jarimāṇaḥ | taranti ||10.27.21||
vr̥kṣe-vr̥kṣe | ni-yatā | mīmayat | gauḥ / tataḥ | vayaḥ | pra | patān | puruṣa-adaḥ || atha | idam | viśvam | bhuvanam | bhayāte / indrāya | sunvat | r̥ṣaye | ca | śikṣat ||10.27.22||
devānām | māne | prathamāḥ | atiṣṭhan / kr̥ntatrāt | eṣām | uparāḥ | ut | āyan || trayaḥ | tapanti | pr̥thivīm | anūpāḥ / dvā | br̥būkam | vahataḥ | purīṣam ||10.27.23||
sā | te | jīvātuḥ | uta | tasya | viddhi / mā | sma | etādr̥k | apa | gūhaḥ | samarye || āviḥ | sva1riti svaḥ | kr̥ṇute | gūhate | busam / saḥ | pāduḥ | asya | niḥ-nijaḥ | na | mucyate ||10.27.24||

viśvaḥ | hi | anyaḥ | ariḥ | ā-jagāma / mama | it | aha | śvaśuraḥ | na | ā | jagāma || jakṣīyāt | dhānāḥ | uta | somam | papīyāt / su-āśitaḥ | punaḥ | astam | jagāyāt ||10.28.1||
saḥ | roruvat | vr̥ṣabhaḥ | tigma-śr̥ṅgaḥ / varṣman | tasthau | variman | ā | pr̥thivyāḥ || viśveṣu | enam | vr̥janeṣu | pāmi / yaḥ | me | kukṣī iti | suta-somaḥ | pr̥ṇāti ||10.28.2||
adriṇā | te | mandinaḥ | indra | tūyān / sunvanti | somān | pibasi | tvam | eṣām || pacanti | te | vr̥ṣabhān | atsi | teṣām / pr̥kṣeṇa | yat | magha-van | hūyamānaḥ ||10.28.3||
idam | su | me | jaritaḥ | ā | cikiddhi / prati-īpam | śāpam | nadyaḥ | vahanti || lopāśaḥ | siṁham | pratyañcam | atsāriti / kroṣṭā | varāham | niḥ | atakta | kakṣāt ||10.28.4||
kathā | te | etat | aham | ā | ciketam / gr̥tsasya | pākaḥ | tavasaḥ | manīṣām || tvam | naḥ | vidvān | r̥tu-thā | vi | vocaḥ / yam | ardham | te | magha-van | kṣemyā | dhūḥ ||10.28.5||
eva | hi | mām | tavasam | vardhayanti / divaḥ | cit | me | br̥hataḥ | ut-tarā | dhūḥ || puru | sahasrā | ni | śiśāmi | sākam / aśatrum | hi | mā | janitā | jajāna ||10.28.6||
eva | hi | mām | tavasam | jajñuḥ | ugram / karman-karman | vr̥ṣaṇam | indra | devāḥ || vadhīm | vr̥tram | vajreṇa | mandasānaḥ / apa | vrajam | mahinā | dāśuṣe | vam ||10.28.7||
devāsaḥ | āyan | paraśūn | abibhran / vanā | vr̥ścantaḥ | abhi | viṭ-bhiḥ | āyan || ni | su-drvam | dadhataḥ | vakṣaṇāsu / yatra | kr̥pīṭam | anu | tat | dahanti ||10.28.8||
śaśaḥ | kṣuram | pratyañcam | jagāra / adrim | logena | vi | abhedam | ārāt || br̥hantam | cit | r̥hate | randhayāni / vayat | vatsaḥ | vr̥ṣabham | śūśuvānaḥ ||10.28.9||
su-parṇaḥ | itthā | nakham | ā | sisāya / ava-ruddhaḥ | pari-padam | na | siṁhaḥ || ni-ruddhaḥ | cit | mahiṣaḥ | tarṣyā-vān / godhā | tasmai | ayatham | karṣat | etat ||10.28.10||
tebhyaḥ | godhāḥ | ayatham | karṣat | etat / ye | brahmaṇaḥ | prati-pīyanti | annaiḥ || simaḥ | ukṣṇaḥ | ava-sr̥ṣṭān | adanti / svayam | balāni | tanvaḥ | śr̥ṇānāḥ ||10.28.11||
ete | śamībhiḥ | su-śamī | abhūvan / ye | hinvire | tanvaḥ | some | ukthaiḥ || nr̥-vat | vadan | upa | naḥ | māhi | vājān / divi | śravaḥ | dadhiṣe | nāma | vīraḥ ||10.28.12||

vane | na | vā | yaḥ | ni | adhāyi | cākan / śuciḥ | vām | stomaḥ | bhuraṇau | ajīgariti || yasya | it | indraḥ | puru-dineṣu | hotā / nr̥ṇām | naryaḥ | nr̥-tamaḥ | kṣapā-vān ||10.29.1||
pra | te | asyāḥ | uṣasaḥ | pra | aparasyāḥ / nr̥tau | syāma | nr̥-tamasya | nr̥ṇām || anu | tri-śokaḥ | śatam | ā | avahat | nr̥̄n / kutsena | rathaḥ | yaḥ | asat | sasa-vān ||10.29.2||
kaḥ | te | madaḥ | indra | rantyaḥ | bhūt / duraḥ | giraḥ | abhi | ugraḥ | vi | dhāva || kat | vāhaḥ | arvāk | upa | mā | manīṣā / ā | tvā | śakyām | upa-mam | rādhaḥ | annaiḥ ||10.29.3||
kat | ūm̐ iti | dyumnam | indra | tvā-vataḥ | nr̥̄n / kayā | dhiyā | karase | kat | naḥ | ā | agan || mitraḥ | na | satyaḥ | uru-gāya | bhr̥tyai / anne | samasya | yat | asan | manīṣāḥ ||10.29.4||
pra | īraya | sūraḥ | artham | na | pāram / ye | asya | kāmam | janidhāḥ-iva | gman || giraḥ | ca | ye | te | tuvi-jāta | pūrvīḥ / naraḥ | indra | prati-śikṣanti | annaiḥ ||10.29.5||
mātre iti | nu | te | sumite iti su-mite | indra | pūrvī iti / dyauḥ | majmanā | pr̥thivī | kāvyena || varāya | te | ghr̥ta-vantaḥ | sutāsaḥ / svādman | bhavantu | pītaye | madhūni ||10.29.6||
ā | madhvaḥ | asmai | asican | amatram / indrāya | pūrṇam | saḥ | hi | satya-rādhāḥ || saḥ | vavr̥dhe | variman | ā | pr̥thivyāḥ / abhi | kratvā | naryaḥ | pauṁsyaiḥ | ca ||10.29.7||
vi | ānaṭ | indraḥ | pr̥tanāḥ | su-ojāḥ / ā | asmai | yatante | sakhyāya | pūrvīḥ || ā | sma | ratham | na | pr̥tanāsu | tiṣṭha / yam | bhadrayā | su-matyā | codayāse ||10.29.8||

pra | deva-trā | brahmaṇe | gātuḥ | etu / apaḥ | accha | manasaḥ | na | pra-yukti || mahīm | mitrasya | varuṇasya | dhāsim / pr̥thu-jrayase | rīradha | su-vr̥ktim ||10.30.1||
adhvaryavaḥ | haviṣmantaḥ | hi | bhūta / accha | apaḥ | ita | uśatīḥ | uśantaḥ || ava | yāḥ | caṣṭe | aruṇaḥ | su-parṇaḥ / tam | ā | asyadhvam | ūrmim | adya | su-hastāḥ ||10.30.2||
adhvaryavaḥ | apaḥ | ita | samudram / apām | napātam | haviṣā | yajadhvam || saḥ | vaḥ | dadat | ūrmim | adya | su-pūtam / tasmai | somam | madhu-mantam | sunota ||10.30.3||
yaḥ | anidhmaḥ | dīdayat | ap-su | antaḥ / yam | viprāsaḥ | īḷate | adhvareṣu || apām | napāt | madhu-matīḥ | apaḥ | dāḥ / yābhiḥ | indraḥ | vavr̥dhe | vīryāya ||10.30.4||
yābhiḥ | somaḥ | modate | harṣate | ca / kalyāṇībhiḥ | yuvati-bhiḥ | na | maryaḥ || tāḥ | adhvaryo iti | apaḥ | accha | parā | ihi / yat | ā-siñcāḥ | oṣadhībhiḥ | punītāt ||10.30.5||
eva | it | yūne | yuvatayaḥ | namanta / yat | īm | uśan | uṣatīḥ | eti | accha || sam | jānate | manasā | sam | cikitre / adhvaryavaḥ | dhiṣaṇā | āpaḥ | ca | devīḥ ||10.30.6||
yaḥ | vaḥ | vr̥tābhyaḥ | akr̥ṇot | ūm̐ iti | lokam / yaḥ | vaḥ | mahyāḥ | abhi-śasteḥ | amuñcat || tasmai | indrāya | madhu-mantam | ūrmim / deva-mādanam | pra | hiṇotana | āpaḥ ||10.30.7||
pra | asmai | hinota | madhu-mantam | ūrmim / garbhaḥ | yaḥ | vaḥ | sindhavaḥ | madhvaḥ | utsaḥ || ghr̥ta-pr̥ṣṭham | īḍyam | adhvareṣu / āpaḥ | revatīḥ | śr̥ṇuta | havam | me ||10.30.8||
tam | sindhavaḥ | matsaram | indra-pānam / ūrmim | pra | heta | yaḥ | ubhe iti | iyarti || mada-cyutam | auśānam | nabhaḥ-jām / pari | tri-tantum | vi-carantam | utsam ||10.30.9||
ā-varvr̥tatīḥ | adha | nu | dvi-dhārāḥ / goṣu-yudhaḥ | na | ni-yavam | carantīḥ || r̥ṣe | janitrīḥ | bhuvanasya | patnīḥ / apaḥ | vandasva | sa-vr̥dhaḥ | sa-yonīḥ ||10.30.10||
hinota | naḥ | adhvaram | deva-yajyā / hinota | brahma | sanaye | dhanānām || r̥tasya | yoge | vi | syadhvam | ūdhaḥ / śruṣṭī-varīḥ | bhūtana | asmabhyam | āpaḥ ||10.30.11||
āpaḥ | revatīḥ | kṣayatha | hi | vasvaḥ / kratum | ca | bhadram | bibhr̥tha | amr̥tam | ca || rāyaḥ | ca | stha | su-apatyasya | patnīḥ / sarasvatī | tat | gr̥ṇate | vayaḥ | dhāt ||10.30.12||
prati | yat | āpaḥ | adr̥śram | ā-yatīḥ / ghr̥tam | payāṁsi | bibhratīḥ | madhūni || adhvaryu-bhiḥ | manasā | sam-vidānāḥ / indrāya | somam | su-sutam | bharantīḥ ||10.30.13||
ā | imāḥ | agman | revatīḥ | jīva-dhanyāḥ / adhvaryavaḥ | sādayata | sakhāyaḥ || ni | barhiṣi | dhattana | somyāsaḥ / apām | naptrā | sam-vidānāsaḥ | enāḥ ||10.30.14||
ā | agman | āpaḥ | uśatīḥ | barhiḥ | ā | idam / ni | adhvare | asadan | deva-yantīḥ || adhvaryavaḥ | sunuta | indrāya | somam / abhūt | ūm̐ iti | vaḥ | su-śakā | deva-yajyā ||10.30.15||

ā | naḥ | devānām | upa | vetu | śaṁsaḥ / viśvebhiḥ | turaiḥ | avase | yajatraḥ || tebhiḥ | vayam | su-sakhāyaḥ | bhavema / tarantaḥ | viśvā | duḥ-itā | syāma ||10.31.1||
pari | cit | martaḥ | draviṇam | mamanyāt / r̥tasya | pathā | namasā | ā | vivāset || uta | svena | kratunā | sam | vadeta / śreyāṁsam | dakṣam | manasā | jagr̥bhyāt ||10.31.2||
adhāyi | dhītiḥ | asasr̥gram | aṁśāḥ / tīrthe | na | dasmam | upa | yanti | ūmāḥ || abhi | ānaśma | suvitasya | śūṣam / navedasaḥ | amr̥tānām | abhūma ||10.31.3||
nityaḥ | cākanyāt | sva-patiḥ | damūnāḥ / yasmai | ūm̐ iti | devaḥ | savitā | jajāna || bhagaḥ | vā | gobhiḥ | aryamā | īm | anajyāt / saḥ | asmai | cāruḥ | chadayat | uta | syāt ||10.31.4||
iyam | sā | bhūyāḥ | uṣasām-iva | kṣāḥ / yat | ha | kṣu-mantaḥ | śavasā | sam-āyan || asya | stutim | jarituḥ | bhikṣamāṇāḥ / ā | naḥ | śagmāsaḥ | upa | yantu | vājāḥ ||10.31.5||
asya | it | eṣā | su-matiḥ | paprathānā / abhavat | pūrvyā | bhūmanā | gauḥ || asya | sa-nīḷāḥ | asurasya | yonau / samāne | ā | bharaṇe | bibhramāṇāḥ ||10.31.6||
kim | svit | vanam | kaḥ | ūm̐ iti | saḥ | vr̥kṣaḥ | āsa / yataḥ | dyāvāpr̥thivī iti | niḥ-tatakṣuḥ || saṁtasthāne iti sam-tasthāne | ajare iti | itaūtī itītaḥ-ūtī / ahāni | pūrvīḥ | uṣasaḥ | jaranta ||10.31.7||
na | etāvat | enā | paraḥ | anyat / asti | ukṣā | saḥ | dyāvāpr̥thivī iti | bibharti || tvacam | pavitram | kr̥ṇuta | svadhā-vān / yat | īm | sūryam | na | haritaḥ | vahanti ||10.31.8||
stegaḥ | na | kṣām | ati | eti | pr̥thvīm / miham | na | vātaḥ | vi | ha | vāti | bhūma || mitraḥ | yatra | varuṇaḥ | ajyamānaḥ / agniḥ | vane | na | vi | asr̥ṣṭa | śokam ||10.31.9||
starīḥ | yat | sūta | sadyaḥ | ajyamānā / vyathiḥ | avyathīḥ | kr̥ṇuta | sva-gopā || putraḥ | yat | pūrvaḥ | pitroḥ | janiṣṭa / śamyām | gauḥ | jagāra | yat | ha | pr̥cchān ||10.31.10||
uta | kaṇvam | nr̥-sadaḥ | putram | āhuḥ / uta | śyāvaḥ | dhanam | ā | adatta | vājī || pra | kr̥ṣṇāya | ruśat | apinvata | ūdhaḥ / r̥tam | atra | nakiḥ | asmai | apīpet ||10.31.11||

pra | su | gmantā | dhiyasānasya | sakṣaṇi / varebhiḥ | varān | abhi | su | pra-sīdataḥ || asmākam | indraḥ | ubhayam | jujoṣati / yat | somyasya | andhasaḥ | bubodhati ||10.32.1||
vi | indra | yāsi | divyāni | rocanā / vi | pārthivāni | rajasā | puru-stuta || ye | tvā | vahanti | muhuḥ | adhvarān | upa / te | su | vanvantu | vagvanān | arādhasaḥ ||10.32.2||
tat | it | me | chantsat | vapuṣaḥ | vapuḥ-taram / putraḥ | yat | jānam | pitroḥ | adhi-iyati || jāyā | patim | vahati | vagunā | su-mat / puṁsaḥ | it | bhadraḥ | vahatuḥ | pari-kr̥taḥ ||10.32.3||
tat | it | sadha-stham | abhi | cāru | dīdhaya / gāvaḥ | yat | śāsan | vahatum | na | dhenavaḥ || mātā | yat | mantuḥ | yūthasya | pūrvyā / abhi | vāṇasya | sapta-dhātuḥ | it | janaḥ ||10.32.4||
pra | vaḥ | accha | ririce | deva-yuḥ | padam / ekaḥ | rudrebhiḥ | yāti | turvaṇiḥ || jarā | vā | yeṣu | amr̥teṣu | dāvane / pari | vaḥ | ūmebhyaḥ | siñcata | madhu ||10.32.5||
ni-dhīyamānam | apa-gūḷham | ap-su / pra | me | devānām | vrata-pāḥ | uvāca || indraḥ | vidvān | anu | hi | tvā | cacakṣa / tena | aham | agne | anu-śiṣṭaḥ | ā | agām ||10.32.6||
akṣetra-vit | kṣetra-vidam | hi | aprāṭ / saḥ | pra | eti | kṣetra-vidā | anu-śiṣṭaḥ || etat | vai | bhadram | anu-śāsanasya / uta | srutim | vindati | añjasīnām ||10.32.7||
adya | it | ūm̐ iti | pra | ānīt | amaman | imā | ahā / api-vr̥taḥ | adhayat | mātuḥ | ūdhaḥ || ā | īm | enam | āpa | jarimā | yuvānam / aheḷan | vasuḥ | su-manāḥ | babhūva ||10.32.8||
etāni | bhadrā | kalaśa | kriyāma / kuru-śravaṇa | dadataḥ | maghāni || dānaḥ | it | vaḥ | magha-vānaḥ | saḥ | astu / ayam | ca | somaḥ | hr̥di | yam | bibharmi ||10.32.9||

pra | mā | yuyujre | pra-yujaḥ | janānām / vahāmi | sma | pūṣaṇam | antareṇa || viśve | devāsaḥ | adha | mām | arakṣan / duḥ-śāsuḥ | ā | agāt | iti | ghoṣaḥ | āsīt ||10.33.1||
sam | mā | tapanti | abhitaḥ / sapatnīḥ-iva | parśavaḥ || ni | bādhate | amatiḥ | nagnatā | jasuḥ / veḥ | na | vevīyate | matiḥ ||10.33.2||
mūṣaḥ | na | śiśnā | vi | adanti | mā | ā-dhyaḥ / stotāram | te | śatakrato iti śata-krato || sakr̥t | su | naḥ | magha-van | indra | mr̥ḷaya / adha | pitā-iva | naḥ | bhava ||10.33.3||
kuru-śravaṇam | avr̥ṇi / rājānam | trāsadasyavam || maṁhiṣṭham | vāghatām | r̥ṣiḥ ||10.33.4||
yasya | mā | haritaḥ | rathe / tisraḥ | vahanti | sādhu-yā || stavai | sahasra-dakṣiṇe ||10.33.5||
yasya | pra-svādasaḥ | giraḥ / upama-śravasaḥ | pituḥ || kṣetram | na | raṇvam | ūcuṣe ||10.33.6||
adhi | putra | upama-śravaḥ / napāt | mitra-atitheḥ | ihi || pituḥ | te | asmi | vanditā ||10.33.7||
yat | īśīya | amr̥tānām / uta | vā | martyānām || jīvet | it | magha-vā | mama ||10.33.8||
na | devānām | ati | vratam / śata-ātmā | cana | jīvati || tathā | yujā | vi | vavr̥te ||10.33.9||

prāvepāḥ | mā | br̥hataḥ | mādayanti / pravāte-jāḥ | iriṇe | varvr̥tānāḥ || somasya-iva | mauja-vatasya | bhakṣaḥ / vi-bhīdakaḥ | jāgr̥viḥ | mahyam | acchān ||10.34.1||
na | mā | mimetha | na | jihīḷe | eṣā / śivā | sakhi-bhyaḥ | uta | mahyam | āsīt || akṣasya | aham | eka-parasya | hetoḥ / anu-vratām | apa | jāyām | arodham ||10.34.2||
dveṣṭi | śvaśrūḥ | apa | jāyā | ruṇaddhi / na | nāthitaḥ | vindate | marḍitāram || aśvasya-iva | jarataḥ | vasnyasya / na | aham | vindāmi | kitavasya | bhogam ||10.34.3||
anye | jāyām | pari | mr̥śanti | asya / yasya | agr̥dhat | vedane | vājī | akṣaḥ || pitā | mātā | bhrātaraḥ | enam | āhuḥ / na | jānīmaḥ | nayata | baddham | etam ||10.34.4||
yat | ā-dīdhye | na | daviṣāṇi | ebhiḥ / parāyat-bhyaḥ | ava | hīye | sakhi-bhyaḥ || ni-uptāḥ | ca | babhravaḥ | vācam | akrata / emi | it | eṣām | niḥ-kr̥tam | jāriṇī-iva ||10.34.5||
sabhām | eti | kitavaḥ | pr̥cchamānaḥ / jeṣyāmi | iti | tanvā | śūśujānaḥ || akṣāsaḥ | asya | vi | tiranti | kāmam / prati-dīvne | dadhataḥ | ā | kr̥tāni ||10.34.6||
akṣāsaḥ | it | aṅkuśinaḥ | ni-todinaḥ / ni-kr̥tvānaḥ | tapanāḥ | tāpayiṣṇavaḥ || kumāra-deṣṇāḥ | jayataḥ | punaḥ-hanaḥ / madhvā | sam-pr̥ktāḥ | kitavasya | barhaṇā ||10.34.7||
tri-pañcāśaḥ | krīḷati | vrātaḥ | eṣām / devaḥ-iva | savitā | satya-dharmā || ugrasya | cit | manyave | na | namante / rājā | cit | ebhyaḥ | namaḥ | it | kr̥ṇoti ||10.34.8||
nīcā | vartante | upari | sphuranti / ahastāsaḥ | hasta-vantam | sahante || divyāḥ | aṅgārāḥ | iriṇe | ni-uptāḥ / śītāḥ | santaḥ | hr̥dayam | niḥ | dahanti ||10.34.9||
jāyā | tapyate | kitavasya | hīnā / mātā | putrasya | carataḥ | kva | svit || r̥ṇa-vā | bibhyat | dhanam | icchamānaḥ / anyeṣām | astam | upa | naktam | eti ||10.34.10||
striyam | dr̥ṣṭvāya | kitavam | tatāpa / anyeṣām | jāyām | su-kr̥tam | ca | yonim || pūrvāhṇe | aśvān | yuyuje | hi | babhrūn / saḥ | agneḥ | ante | vr̥ṣalaḥ | papāda ||10.34.11||
yaḥ | vaḥ | senā-nīḥ | mahataḥ | gaṇasya / rājā | vrātasya | prathamaḥ | babhūva || tasmai | kr̥ṇomi | na | dhanā | ruṇadhmi / daśa | aham | prācīḥ | tat | r̥tam | vadāmi ||10.34.12||
akṣaiḥ | mā | dīvyaḥ | kr̥ṣim | it | kr̥ṣasva / vitte | ramasva | bahu | manyamānaḥ || tatra | gāvaḥ | kitava | tatra | jāyā / tat | me | vi | caṣṭe | savitā | ayam | aryaḥ ||10.34.13||
mitram | kr̥ṇudhvam | khalu | mr̥ḷata | naḥ / mā | naḥ | ghoreṇa | carata | abhi | dhr̥ṣṇu || ni | vaḥ | nu | manyuḥ | viśatām | arātiḥ / anyaḥ | babhrūṇām | pra-sitau | nu | astu ||10.34.14||

abudhram | ūm̐ iti | tye | indra-vantaḥ | agnayaḥ / jyotiḥ | bharantaḥ | uṣasaḥ | vi-uṣṭiṣu || mahī iti | dyāvāpr̥thivī iti | cetatām | apaḥ / adya | devānām | avaḥ | ā | vr̥ṇīmahe ||10.35.1||
divaḥpr̥thivyoḥ | avaḥ | ā | vr̥ṇīmahe / mātr̥̄n / sindhūn | parvatān | śaryaṇā-vataḥ || anāgāḥ-tvam | sūryam | uṣasam | īmahe / bhadram | somaḥ | suvānaḥ | adya | kr̥ṇotu | naḥ ||10.35.2||
dyāvā | naḥ | adya | pr̥thivī iti | anāgasaḥ / mahī iti | trāyetām | suvitāya | mātarā || uṣāḥ | ucchantī | apa | bādhatām | agham / svasti | agnim | sam-idhānam | īmahe ||10.35.3||
iyam | naḥ | usrā | prathamā | su-devyam / revat | sani-bhyaḥ | revatī | vi | ucchatu || āre | manyum | duḥ-vidatrasya | dhīmahi / svasti | agnim | sam-idhānam | īmahe ||10.35.4||
pra | yāḥ | sisrate | sūryasya | raśmi-bhiḥ / jyotiḥ | bharantīḥ | uṣasaḥ | vi-uṣṭiṣu || bhadrāḥ | naḥ | adya | śravase | vi | ucchata / svasti | agnim | sam-idhānam | īmahe ||10.35.5||
anamīvāḥ | uṣasaḥ | ā | carantu | naḥ / ut | agnayaḥ | jihatām | jyotiṣā | br̥hat || ayukṣātām | aśvinā | tūtujim | ratham / svasti | agnim | sam-idhānam | īmahe ||10.35.6||
śreṣṭham | naḥ | adya | savitaḥ | vareṇyam / bhāgam | ā | suva | saḥ | hi | ratna-dhāḥ | asi || rāyaḥ | janitrīn | dhiṣaṇām | upa | bruve / svasti | agnim | sam-idhānam | īmahe ||10.35.7||
pipartu | mā | tat | r̥tasya | pra-vācanam / devānām | yat | manuṣyāḥ | amanmahi || viśvāḥ | it | usrāḥ | spaṭ | ut | eti | sūryaḥ / svasti | agnim | sam-idhānam | īmahe ||10.35.8||
adveṣaḥ | adya | barhiṣaḥ | starīmaṇi / grāvṇām | yoge | manmanaḥ | sādhe | īmahe || ādityānām | śarmaṇi | sthāḥ | bhuraṇyasi / svasti | agnim | sam-idhānam | īmahe ||10.35.9||
ā | naḥ | barhiḥ | sadha-māde | br̥hat | divi / devān | īḷe | sādaya | sapta | hotr̥̄n || indram | mitram | varuṇam | sātaye | bhagam / svasti | agnim | sam-idhānam | īmahe ||10.35.10||
te | ādityāḥ | ā | gata | sarvatātaye / vr̥dhe | naḥ | yajñam | avata | sa-joṣasaḥ || br̥haspatim | pūṣaṇam | aśvinā | bhagam / svasti | agnim | sam-idhānam | īmahe ||10.35.11||
tat | naḥ | devāḥ | yacchata | su-pravācanam / chardiḥ | ādityāḥ | su-bharam | nr̥-pāyyam || paśve | tokāya | tanayāya | jīvase / svasti | agnim | sam-idhānam | īmahe ||10.35.12||
viśve | adya | marutaḥ | viśve | ūtī / viśve | bhavantu | agnayaḥ | sam-iddhāḥ || viśve | naḥ | devāḥ | avasā | ā | gamantu / viśvam | astu | draviṇam | vājaḥ | asme iti ||10.35.13||
yam | devāsaḥ | avatha | vāja-sātau / yam | trāyadhve | yam | pipr̥tha | ati | aṁhaḥ || yaḥ | vaḥ | go-pīthe | na | bhayasya | veda / te | syāma | deva-vītaye | turāsaḥ ||10.35.14||

uṣasānaktā | br̥hatī iti | su-peśasā / dyāvākṣāmā | varuṇaḥ | mitraḥ | aryamā || indram | huve | marutaḥ | parvatān | apaḥ / ādityān | dyāvāpr̥thivī iti | apaḥ | sva1riti svaḥ ||10.36.1||
dyauḥ | ca | naḥ | pr̥thivī | ca | pra-cetasā / r̥tavarī ityr̥ta-varī | rakṣatām | aṁhasaḥ | riṣaḥ || mā | duḥ-vidatrā | niḥ-r̥tiḥ | naḥ | īśata / tat | devānām | avaḥ | adya | vr̥ṇīmahe ||10.36.2||
viśvasmāt | naḥ | aditiḥ | pātu | aṁhasaḥ / mātā | mitrasya | varuṇasya | revataḥ || svaḥ-vat | jyotiḥ | avr̥kam | naśīmahi / tat | devānām | avaḥ | adya | vr̥ṇīmahe ||10.36.3||
grāvā | vadan | apa | rakṣāṁsi | sedhatu / duḥ-svapnyam | niḥ-r̥tim | viśvam | atriṇam || ādityam | śarma | marutām | aśīmahi / tat | devānām | avaḥ | adya | vr̥ṇīmahe ||10.36.4||
ā | indraḥ | barhiḥ | sīdatu | pinvatām | iḷā / br̥haspatiḥ | sāma-bhiḥ | r̥kvaḥ | arcatu || su-praketam | jīvase | manma | dhīmahi / tat | devānām | avaḥ | adya | vr̥ṇīmahe ||10.36.5||
divi-spr̥śam | yajñam | asmākam | aśvinā / jīra-adhvaram | kr̥ṇutam | sumnam | iṣṭaye || prācīna-raśmim | ā-hutam | ghr̥tena / tat | devānām | avaḥ | adya | vr̥ṇīmahe ||10.36.6||
upa | hvaye | su-havam | mārutam | gaṇam / pāvakam | r̥ṣvam | sakhyāya | śam-bhuvam || rāyaḥ | poṣam | sauśravasāya | dhīmahi / tat | devānām | avaḥ | adya | vr̥ṇīmahe ||10.36.7||
apām | perum | jīva-dhanyam | bharāmahe / deva-avyam | su-havam | adhvara-śriyam || su-raśmim | somam | indriyam | yamīmahi / tat | devānām | avaḥ | adya | vr̥ṇīmahe ||10.36.8||
sanema | tat | su-sanitā | sanitva-bhiḥ / vayam | jīvāḥ | jīva-putrāḥ | anāgasaḥ || brahma-dviṣaḥ | viṣvak | enaḥ | bharerata / tat | devānām | avaḥ | adya | vr̥ṇīmahe ||10.36.9||
ye | stha | manoḥ | yajñiyāḥ | te | śr̥ṇotana / yat | vaḥ | devāḥ | īmahe | tat | dadātana || jaitram | kratum | rayimat | vīra-vat | yaśaḥ / tat | devānām | avaḥ | adya | vr̥ṇīmahe ||10.36.10||
mahat | adya | mahatām | ā | vr̥ṇīmahe / avaḥ | devānām | br̥hatām | anarvaṇām || yathā | vasu | vīra-jātam | naśāmahai / tat | devānām | avaḥ | adya | vr̥ṇīmahe ||10.36.11||
mahaḥ | agneḥ | sam-idhānasya | śarmaṇi / anāgāḥ | mitre | varuṇe | svastaye || śreṣṭhe | syāma | savituḥ | savīmani / tat | devānām | avaḥ | adya | vr̥ṇīmahe ||10.36.12||
ye | savituḥ | satya-savasya | viśve / mitrasya | vrate | varuṇasya | devāḥ || te | saubhagam | vīra-vat | go-mat | apnaḥ / dadhātana | draviṇam | citram | asme iti ||10.36.13||
savitā | paścātāt | savitā | purastāt / savitā | uttarāttāt | savitā | adharāttāt || savitā | naḥ | suvatu | sarva-tātim / savitā | naḥ | rāsatām | dīrgham | āyuḥ ||10.36.14||

namaḥ | mitrasya | varuṇasya | cakṣase / mahaḥ | devāya | tat | r̥tam | saparyata || dūre-dr̥śe | deva-jātāya | ketave / divaḥ | putrāya | sūryāya | śaṁsata ||10.37.1||
sā | mā | satya-uktiḥ | pari | pātu | viśvataḥ / dyāvā | ca | yatra | tatanan | ahāni | ca || viśvam | anyat | ni | viśate | yat | ejati / viśvāhā | āpaḥ | viśvāhā | ut | eti | sūryaḥ ||10.37.2||
na | te | adevaḥ | pra-divaḥ | ni | vāsate / yat | etaśebhiḥ | pataraiḥ | ratharyasi || prācīnam | anyat | anu | vartate | rajaḥ / ut | anyena | jyotiṣā | yāsi | sūrya ||10.37.3||
yena | sūrya | jyotiṣā | bādhase | tamaḥ / jagat | ca | viśvam | ut-iyarṣi | bhānunā || tena | asmat | viśvām | anirām | anāhutim / apa | amīvām | apa | duḥ-svapnyam | suva ||10.37.4||
viśvasya | hi | pra-iṣitaḥ | rakṣasi | vratam / aheḷayan | ut-carasi | svadhāḥ | anu || yat | adya | tvā | sūrya | upa-bravāmahai / tam | naḥ | devāḥ | anu | maṁsīrata | kratum ||10.37.5||
tam | naḥ | dyāvāpr̥thivī iti | tat | naḥ | āpaḥ / indraḥ | śr̥ṇvantu | marutaḥ | havam | vacaḥ || mā | śūne | bhūma | sūryasya | sam-dr̥śi / bhadram | jīvantaḥ | jaraṇām | aśīmahi ||10.37.6||
viśvāhā | tvā | su-manasaḥ | su-cakṣasaḥ / prajā-vantaḥ | anamīvāḥ | anāgasaḥ || ut-yantam | tvā | mitra-mahaḥ | dive-dive / jyok | jīvāḥ | prati | paśyema | sūrya ||10.37.7||
mahi | jyotiḥ | bibhratam | tvā | vi-cakṣaṇa / bhāsvantam | cakṣuṣe-cakṣuṣe | mayaḥ || ā-rohantam | br̥hataḥ | pājasaḥ | pari / vayam | jīvāḥ | prati | paśyema | sūrya ||10.37.8||
yasya | te | viśvā | bhuvanāni | ketunā / pra | ca | īrate | ni | ca | viśante | aktu-bhiḥ || anāgāḥ-tvena | hari-keśa | sūrya / ahnā-ahnā | naḥ | vasyasā-vasyasā | ut | ihi ||10.37.9||
śam | naḥ | bhava | cakṣasā | sam | naḥ | ahnā / śam | bhānunā | śam | himā | śam | ghr̥ṇena || yathā | śam | adhvan | śam | asat | duroṇe / tat | sūrya | draviṇam | dhehi | citram ||10.37.10||
asmākam | devāḥ | ubhayāya | janmane / śarma | yacchata | dvi-pade | catuḥ-pade || adat | pibat | ūrjayamānam | āśitam / tat | asme iti | śam | yoḥ | arapaḥ | dadhātana ||10.37.11||
yat | vaḥ | devāḥ | cakr̥ma | jihvayā | guru / manasaḥ | vā | pra-yutī | deva-heḷanam || arāvā | yaḥ | naḥ | abhi | ducchuna-yate / tasmin | tat | enaḥ | vasavaḥ | ni | dhetana ||10.37.12||

asmin | naḥ | indra | pr̥tsutau | yaśasvati / śimī-vati | krandasi | pra | ava | sātaye || yatra | go-sātā | dhr̥ṣiteṣu | khādiṣu / viṣvak | patanti | didyavaḥ | nr̥-sahye ||10.38.1||
saḥ | naḥ | kṣu-mantam | sadane | vi | ūrṇuhi / go-arṇasam | rayim | indra | śravāyyam || syāma | te | jayataḥ | śakra | medinaḥ / yathā | vayam | uśmasi | tat | vaso iti | kr̥dhi ||10.38.2||
yaḥ | naḥ | dāsaḥ | āryaḥ | vā | puru-stuta / adevaḥ | indra | yudhaye | ciketati || asmābhiḥ | te | su-sahāḥ | santu | śatravaḥ / tvayā | vayam | tān | vanuyāma | sam-game ||10.38.3||
yaḥ | dabhrebhiḥ | havyaḥ | yaḥ | ca | bhūri-bhiḥ / yaḥ | abhīke | varivaḥ-vit | nr̥-sahye || tam | vi-khāde | sasnim | adya | śrutam | naram / arvāñcam | indram | avase | karāmahe ||10.38.4||
sva-vr̥jam | hi | tvām | aham | indra | śuśrava / ananu-dam | vr̥ṣabha | radhra-codanam || pra | muñcasva | pari | kutsāt | iha | ā | gahi / kim | ūm̐ iti | tvā-vān | muṣkayoḥ | baddhaḥ | āsate ||10.38.5||

yaḥ | vām | pari-jmā | su-vr̥t | aśvinā | rathaḥ / doṣām | uṣasaḥ | havyaḥ | haviṣmatā || śaśvat-tamāsaḥ | tam | ūm̐ iti | vām | idam | vayam / pituḥ | na | nāma | su-havam | havāmahe ||10.39.1||
codayatam | sūnr̥tāḥ | pinvatam | dhiyaḥ / ut | puram-dhīḥ | īrayatam | tat | uśmasi || yaśasam | bhāgam | kr̥ṇutam | naḥ | aśvinā / somam | na | cārum | maghavat-su | naḥ | kr̥tam ||10.39.2||
amā-juraḥ | cit | bhavathaḥ | yuvam | bhagaḥ / anāśoḥ | cit | avitārā | apamasya | cit || andhasya | cit | nāsatyā | kr̥śasya | cit / yuvām | it | āhuḥ | bhiṣajā | rutasya | cit ||10.39.3||
yuvam | cyavānam | sanayam | yathā | ratham / punaḥ | yuvānam | carathāya | takṣathuḥ || niḥ | taugryam | ūhathuḥ | at-bhyaḥ | pari / viśvā | it | tā | vām | savaneṣu | pra-vācyā ||10.39.4||
purāṇā | vām | vīryā | pra | brava | jane / atho iti | ha | āsathuḥ | bhiṣajā | mayaḥ-bhuvā || tā | vām | nu | navyau | avase | karāmahe / ayam | nāsatyā | śrat | ariḥ | yathā | dadhat ||10.39.5||
iyam | vām | ahve | śr̥ṇutam | me | aśvinā / putrāya-iva | pitarā | mahyam | śikṣatam || anāpiḥ | ajñāḥ | asajātyā | amatiḥ / purā | tasyāḥ | abhi-śasteḥ | ava | spr̥tam ||10.39.6||
yuvam | rathena | vi-madāya | śundhyuvam / ni | ūhathuḥ | puru-mitrasya | yoṣaṇām || yuvam | havam | vadhri-matyāḥ | agacchatam / yuvam | su-sutim | cakrathuḥ | puram-dhaye ||10.39.7||
yuvam | viprasya | jaraṇām | upa-īyuṣaḥ / punariti | kaleḥ | akr̥ṇutam | yuvat | vayaḥ || yuvam | vandanam | r̥śya-dāt | ut | ūpathuḥ / yuvam | sadyaḥ | viśpalām | etave | kr̥thaḥ ||10.39.8||
yuvam | ha | rebham | vr̥ṣaṇā | guhā | hitam / ut | airayatam | mamr̥-vāṁsam | aśvinā || yuvam | r̥bīsam | uta | taptam | atraye / oman-vantam | cakrathuḥ | sapta-vadhraye ||10.39.9||
yuvam | śvetam | pedave | aśvinā | aśvam / nava-bhiḥ | vājaiḥ | navatī | ca | vājinam || carkr̥tyam | dadathuḥ | dravayat-sakham / bhagam | na | nr̥-bhyaḥ | havyam | mayaḥ-bhuvam ||10.39.10||
na | tam | rājānau | adite | kutaḥ | cana / na | aṁhaḥ | aśnoti | duḥ-itam | nakiḥ | bhayam || yam | aśvinā | su-havā | rudravartanī iti rudra-vartanī / puraḥ-ratham | kr̥ṇuthaḥ | patnyā | saha ||10.39.11||
ā | tena | yātam | manasaḥ | javīyasā / ratham | yam | vām | r̥bhavaḥ | cakruḥ | aśvinā || yasya | yoge | duhitā | jāyate | divaḥ / ubhe iti | ahanī iti | sudine iti su-dine | vivasvataḥ ||10.39.12||
tā | vartiḥ | yātam | jayuṣā | vi | parvatam / apinvatam | śayave | dhenum | aśvinā || vr̥kasya | cit | vartikām | antaḥ | āsyāt / yuvam | śacībhiḥ | grasitām | amuñcatam ||10.39.13||
etam | vām | stomam | aśvinau | akarma / atakṣāma | bhr̥gavaḥ | na | ratham || ni | amr̥kṣāma | yoṣaṇām | na | marye / nityam | na | sūnum | tanayam | dadhānāḥ ||10.39.14||

ratham | yāntam | kuha | kaḥ | ha | vām | narā / prati | dyu-mantam | suvitāya | bhūṣati || prātaḥ-yāvānam | vi-bhvam | viśe-viśe / vastoḥ-vastoḥ | vahamānam | dhiyā | śami ||10.40.1||
kuha | svit | doṣā | kuha | vastoḥ | aśvinā / kuha | abhi-pitvam | karataḥ | kuha | ūṣatuḥ || kaḥ | vām | śayu-trā | vidhavā-iva | devaram / maryam | na | yoṣā | kr̥ṇute | sadha-sthe | ā ||10.40.2||
prātaḥ | jarethe iti | jaraṇā-iva | kāpayā / vastoḥ-vastoḥ | yajatā | gacchathaḥ | gr̥ham || kasya | dhvasrā | bhavathaḥ | kasya | vā | narā / rājaputrā-iva | savanā | ava | gacchathaḥ ||10.40.3||
yuvām | mr̥gā-iva | vāraṇā | mr̥gaṇyavaḥ / doṣā | vastoḥ | haviṣā | ni | hvayāmahe || yuvam | hotrām | r̥tu-thā | juhvate | narā / iṣam | janāya | vahathaḥ | śubhaḥ | patī iti ||10.40.4||
yuvām | ha | ghoṣā | pari | aśvinā | yatī / rājñaḥ | ūce | duhitā | pr̥cche | vām | narā || bhūtam | me | ahne | uta | bhūtam | aktave / aśva-vate | rathine | śaktam | arvate ||10.40.5||
yuvam | kavī iti | sthaḥ | pari | aśvinā | ratham / viśaḥ | na | kutsaḥ | jarituḥ | naśāyathaḥ || yuvoḥ | ha | makṣā | pari | aśvinā | madhu / āsā | bharata | niḥ-kr̥tam | na | yoṣaṇā ||10.40.6||
yuvam | ha | bhujyum | yuvam | aśvinā | vaśam / yuvam | śiñjāram | uśanām | upa | ārathuḥ || yuvoḥ | rarāvā | pari | sakhyam | āsate / yuvoḥ | aham | avasā | sumnam | ā | cake ||10.40.7||
yuvam | ha | kr̥śam | yuvam | aśvinā | śayum / yuvam | vidhantam | vidhavām | uruṣyathaḥ || yuvam | sani-bhyaḥ | stanayantam | aśvinā / apa | vrajam | ūrṇuthaḥ | sapta-āsyam ||10.40.8||
janiṣṭa | yoṣā | patayat | kanīnakaḥ / vi | ca | aruhan | vīrudhaḥ | daṁsanāḥ | anu || ā | asmai | rīyante | nivanā-iva | sindhavaḥ / asmai | ahne | bhavati | tat | pati-tvanam ||10.40.9||
jīvam | rudanti | vi | mayante | adhvare / dīrghām | anu | pra-sitim | dīdhiyuḥ | naraḥ || vāmam | pitr̥-bhyaḥ | ye | idam | sam-erire / mayaḥ | pati-bhyaḥ | janayaḥ | pari-svaje ||10.40.10||
na | tasya | vidma | tat | ūm̐ iti | su | pra | vocata / yuvā | ha | yat | yuvatyāḥ | kṣeti | yoniṣu || priya-usriyasya | vr̥ṣabhasya | retinaḥ / gr̥ham | gamema | aśvinā | tat | uśmasi ||10.40.11||
ā | vām | agan | su-matiḥ | vājinīvasū iti vājinī-vasū / ni | aśvinā | hr̥t-su | kāmāḥ | ayaṁsata || abhūtam | gopā | mithunā | śubhaḥ | patī iti / priyāḥ | aryamṇaḥ | duryān | aśīmahi ||10.40.12||
tā | mandasānā | manuṣaḥ | duroṇe | ā / dhattam | rayim | saha-vīram | vacasyave || kr̥tam | tīrtham | su-prapānam | śubhaḥ | patī iti / sthāṇum | pathe-sthām | apa | duḥ-matim | hatam ||10.40.13||
kva | svit | adya | katamāsu | aśvinā / vikṣu | dasrā | mādayete iti | śubhaḥ | patī iti || kaḥ | īm | ni | yeme | katamasya | jagmatuḥ / viprasya | vā | yajamānasya | vā | gr̥ham ||10.40.14||

samānam | ūm̐ iti | tyam | puru-hūtam | ukthyam / ratham | tri-cakram | savanā | ganigmatam || pari-jmānam | vidathyam | suvr̥kti-bhiḥ / vayam | vi-uṣṭau | uṣasaḥ | havāmahe ||10.41.1||
prātaḥ-yujam | nāsatyā | adhi | tiṣṭhathaḥ / prātaḥ-yāvānam | madhu-vāhanam | ratham || viśaḥ | yena | gacchataḥ | yajvarīḥ | narā / kīreḥ | cit | yajñam | hotr̥-mantam | aśvinā ||10.41.2||
adhvaryum | vā | madhu-pāṇim | su-hastyam / agnidham | vā | dhr̥ta-dakṣam | damūnasam || viprasya | vā | yat | savanāni | gacchathaḥ / ataḥ | ā | yātam | madhu-peyam | aśvinā ||10.41.3||

astā-iva | su | pra-taram | lāyam | asyan / bhūṣan-iva | pra | bhara | stomam | asmai || vācā | viprāḥ | tarata | vācam | aryaḥ / ni | ramaya | jaritariti | some | indram ||10.42.1||
dohena | gām | upa | śikṣa | sakhāyam / pra | bodhaya | jaritaḥ | jāram | indram || kośam | na | pūrṇam | vasunā | ni-r̥ṣṭam / ā | cyavaya | magha-deyāya | śūram ||10.42.2||
kim | aṅga | tvā | magha-van | bhojam | āhuḥ / śiśīhi | mā | śiśayam | tvā | śr̥ṇomi || apnasvatī | mama | dhīḥ | astu | śakra / vasu-vidam | bhagam | indra | ā | bhara | naḥ ||10.42.3||
tvām | janāḥ | mama-satyeṣu | indra / sam-tasthānāḥ | vi | hvayante | sam-īke || atra | yujam | kr̥ṇute | yaḥ | haviṣmān / na | asunvatā | sakhyam | vaṣṭi | śūraḥ ||10.42.4||
dhanam | na | spandram | bahulam | yaḥ | asmai / tīvrān | somān | ā-sunoti | prayasvān || tasmai | śatrūn | su-tukān | prātaḥ | ahnaḥ / ni | su-aṣṭrān | yuvati | hanti | vr̥tram ||10.42.5||
yasmin | vayam | dadhima | śaṁsam | indre / yaḥ | śiśrāya | magha-vā | kāmam | asme iti || ārāt | cit | san | bhayatām | asya | śatruḥ / ni | asmai | dyumnā | janyā | namantām ||10.42.6||
ārāt | śatrum | apa | bādhasva | dūram / ugraḥ | yaḥ | śambaḥ | puru-hūta | tena || asme iti | dhehi | yava-mat | go-mat | indra / kr̥dhi | dhiyam | jaritre | vāja-ratnām ||10.42.7||
pra | yam | antaḥ | vr̥ṣa-savāsaḥ | agman / tīvrāḥ | somāḥ | bahula-antāsaḥ | indram || na | aha | dāmānam | magha-vā | ni | yaṁsat / ni | sunvate | vahati | bhūri | vāmam ||10.42.8||
uta | pra-hām | ati-dīvya | jayāti / kr̥tam | yat | śva-ghnī | vi-cinoti | kāle || yaḥ | deva-kāmaḥ | na | dhanā | ruṇaddhi / sam | it | tam | rāyā | sr̥jati | svadhā-vān ||10.42.9||
gobhiḥ | tarema | amatim | duḥ-evām / yavena | kṣudham | puru-hūta | viśvām || vayam | rāja-bhiḥ | prathamāḥ | dhanāni / asmākena | vr̥janena | jayema ||10.42.10||
br̥haspatiḥ | naḥ | pari | pātu | paścāt / uta | ut-tarasmāt | adharāt | agha-yoḥ || indraḥ | purastāt | uta | madhyataḥ | naḥ / sakhā | sakhi-bhyaḥ | varivaḥ | kr̥ṇotu ||10.42.11||

accha | me | indram | matayaḥ | svaḥ-vidaḥ / sadhrīcīḥ | viśvāḥ | uśatīḥ | anūṣata || pari | svajante | janayaḥ | yathā | patim / maryam | na | śundhyum | magha-vānam | ūtaye ||10.43.1||
na | gha | tvadrik | apa | veti | me | manaḥ / tve iti | it | kāmam | puru-hūta | śiśraya || rājā-iva | dasma | ni | sadaḥ | adhi | barhiṣi / asmin | su | some | ava-pānam | astu | te ||10.43.2||
viṣu-vr̥t | indraḥ | amateḥ | ut | kṣudhaḥ / saḥ | it | rāyaḥ | magha-vā | vasvaḥ | īśate || tasya | it | ime | pravaṇe | sapta | sindhavaḥ / vayaḥ | vardhanti | vr̥ṣabhasya | śuṣmiṇaḥ ||10.43.3||
vayaḥ | na | vr̥kṣam | su-palāśam | ā | asadan / somāsaḥ | indram | mandinaḥ | camū-sadaḥ || pra | eṣām | anīkam | śavasā | davidyutat / vidat | svaḥ | manave | jyotiḥ | āryam ||10.43.4||
kr̥tam | na | śva-ghnī | vi | cinoti | devane / sam-vargam | yat | magha-vā | sūryam | jayat || na | tat | te | anyaḥ | anu | vīryam | śakat / na | purāṇaḥ | magha-van | na | uta | nūtanaḥ ||10.43.5||
viśam-viśam | magha-vā | pari | aśāyata / janānām | dhenāḥ | ava-cākaśat | vr̥ṣā || yasya | aha | śakraḥ | savaneṣu | raṇyati / saḥ | tīvraiḥ | somaiḥ | sahate | pr̥tanyataḥ ||10.43.6||
āpaḥ | na | sindhum | abhi | yat | sam-akṣaran / somāsaḥ | indram | kulyāḥ-iva | hradam || vardhanti | viprāḥ | mahaḥ | asya | sadane / yavam | na | vr̥ṣṭiḥ | divyena | dānunā ||10.43.7||
vr̥ṣā | na | kruddhaḥ | patayat | rajaḥ-su | ā / yaḥ | arya-patnīḥ | akr̥ṇot | imāḥ | apaḥ || saḥ | sunvate | magha-vā | jīra-dānave / avindat | jyotiḥ | manave | haviṣmate ||10.43.8||
ut | jāyatām | paraśuḥ | jyotiṣā | saha / bhūyāḥ | r̥tasya | su-dughā | purāṇa-vat || vi | rocatām | aruṣaḥ | bhānunā | śuciḥ / svaḥ | na | śukram | śuśucīta | sat-patiḥ ||10.43.9||
gobhiḥ | tarema | amatim | duḥ-evām / yavena | kṣudham | puru-hūta | viśvām || vayam | rāja-bhiḥ | prathamāḥ | dhanāni / asmākena | vr̥janena | jayema ||10.43.10||
br̥haspatiḥ | naḥ | pari | pātu | paścāt / uta | ut-tarasmāt | adharāt | agha-yoḥ || indraḥ | purastāt | uta | madhyataḥ | naḥ / sakhā | sakhi-bhyaḥ | varivaḥ | kr̥ṇotu ||10.43.11||

ā | yātu | indraḥ | sva-patiḥ | madāya / yaḥ | dharmaṇā | tūtujānaḥ | tuviṣmān || pra-tvakṣāṇaḥ | ati | viśvā | sahāṁsi / apāreṇa | mahatā | vr̥ṣṇyena ||10.44.1||
su-sthāmā | rathaḥ | su-yamā | harī iti | te / mimyakṣa | vajraḥ | nr̥-pate | gabhastau || śībham | rājan | su-pathā | ā | yāhi | arvāṅ / vardhāma | te | papuṣaḥ | vr̥ṣṇyāni ||10.44.2||
ā | indra-vāhaḥ | nr̥-patim | vajra-bāhum / ugram | ugrāsaḥ | taviṣāsaḥ | enam || pra-tvakṣasam | vr̥ṣabham | satya-śuṣmam / ā | īm | asma-trā | sadha-mādaḥ | vahantu ||10.44.3||
eva | patim | droṇa-sācam | sa-cetasam / ūrjaḥ | skambham | dharuṇe | ā | vr̥ṣa-yase || ojaḥ | kr̥ṣva | sam | gr̥bhāya | tve iti | api / asaḥ | yathā | ke-nipānām | inaḥ | vr̥dhe ||10.44.4||
gaman | asme iti | vasūni | ā | hi | śaṁsiṣam / su-āśiṣam | bharam | ā | yāhi | sominaḥ || tvam | īśiṣe | saḥ | asmin | ā | satsi | barhiṣi / anādhr̥ṣyā | tava | pātrāṇi | dharmaṇā ||10.44.5||
pr̥thak | pra | āyan | prathamāḥ | deva-hūtayaḥ / akr̥ṇvata | śravasyāni | dustarā || na | ye | śekuḥ | yajñiyām | nāvam | ā-ruham / īrmā | eva | te | ni | aviśanta | kepayaḥ ||10.44.6||
eva | eva | apāk | apare | santu | duḥ-dhyaḥ / aśvāḥ | yeṣām | duḥ-yujaḥ | ā-yuyujre || itthā | ye | prāk | upare | santi | dāvane / purūṇi | yatra | vayunāni | bhojanā ||10.44.7||
girīn | ajrān | rejamānān | adhārayat / dyauḥ | krandat | antarikṣāṇi | kopayat || samīcīne iti sam-īcīne | dhiṣaṇe iti | vi | skabhāyati / vr̥ṣṇaḥ | pītvā | made | ukthāni | śaṁsati ||10.44.8||
imam | bibharmi | su-kr̥tam | te | aṅkuśam / yena | ā-rujāsi | magha-van | śapha-ārujaḥ || asmin | su | te | savane | astu | okyam / sute | iṣṭau | magha-van | bodhi | ā-bhagaḥ ||10.44.9||
gobhiḥ | tarema | amatim | duḥ-evām / yavena | kṣudham | puru-hūta | viśvām || vayam | rāja-bhiḥ | prathamāḥ | dhanāni / asmākena | vr̥janena | jayema ||10.44.10||
br̥haspatiḥ | naḥ | pari | pātu | paścāt / uta | ut-tarasmāt | adharāt | agha-yoḥ || indraḥ | purastāt | uta | madhyataḥ | naḥ / sakhā | sakhi-bhyaḥ | varivaḥ | kr̥ṇotu ||10.44.11||

divaḥ | pari | prathamam | jajñe | agniḥ / asmat | dvitīyam | pari | jāta-vedāḥ || tr̥tīyam | ap-su | nr̥-manāḥ | ajasram / indhānaḥ | enam | jarate | su-ādhīḥ ||10.45.1||
vidma | te | agne | tredhā | trayāṇi / vidma | te | dhāma | vi-bhr̥tā | puru-trā || vidma | te | nāma | paramam | guhā | yat / vidma | tam | utsam | yataḥ | ā-jagantha ||10.45.2||
samudre | tvā | nr̥-manāḥ | ap-su | antaḥ / nr̥-cakṣāḥ | īdhe | divaḥ | agne | ūdhan || tr̥tīye | tvā | rajasi | tasthi-vāṁsam / apām | upa-sthe | mahiṣāḥ | avardhan ||10.45.3||
akrandat | agniḥ | stanayan-iva | dyauḥ / kṣāma | rerihat | vīrudhaḥ | sam-añjan || sadyaḥ | jajñānaḥ | vi | hi | īm | iddhaḥ | akhyat / ā | rodasī iti | bhānunā | bhāti | antariti ||10.45.4||
śrīṇām | ut-āraḥ | dharuṇaḥ | rayīṇām / manīṣāṇām | pra-arpaṇaḥ | soma-gopāḥ || vasuḥ | sūnuḥ | sahasaḥ | ap-su | rājā / vi | bhāti | agre | uṣasām | idhānaḥ ||10.45.5||
viśvasya | ketuḥ | bhuvanasya | garbhaḥ / ā | rodasī iti | apr̥ṇāt | jāyamānaḥ || vīḷum | cit | adrim | abhinat | parā-yan / janāḥ | yat | agnim | ayajanta | pañca ||10.45.6||
uśik | pāvakaḥ | aratiḥ | su-medhāḥ / marteṣu | agniḥ | amr̥taḥ | ni | dhāyi || iyarti | dhūmam | aruṣam | bharibhrat / ut | śukreṇa | śociṣā | dyām | inakṣan ||10.45.7||
dr̥śānaḥ | rukmaḥ | urviyā | vi | adyaut / duḥ-marṣam | āyuḥ | śriye | rucānaḥ || agniḥ | amr̥taḥ | abhavat | vayaḥ-bhiḥ / yat | enam | dyauḥ | janayat | su-retāḥ ||10.45.8||
yaḥ | te | adya | kr̥ṇavat | bhadra-śoce / apūpam | deva | ghr̥ta-vantam | agne || pra | tam | naya | pra-taram | vasyaḥ | accha / abhi | sumnam | deva-bhaktam | yaviṣṭha ||10.45.9||
ā | tam | bhaja | sauśravaseṣu | agne / ukthe-ukthe | ā | bhaja | śasyamāne || priyaḥ | sūrye | priyaḥ | agnā | bhavāti / ut | jātena | bhinadat | ut | jani-tvaiḥ ||10.45.10||
tvām | agne | yajamānāḥ | anu | dyūn / viśvā | vasu | dadhire | vāryāṇi || tvayā | saha | draviṇam | icchamānāḥ / vrajam | go-mantam | uśijaḥ | vi | vavruḥ ||10.45.11||
astāvi | agniḥ | narām | su-śevaḥ / vaiśvānaraḥ | r̥ṣi-bhiḥ | soma-gopāḥ || adveṣe iti | dyāvāpr̥thivī iti | huvema / devāḥ | dhatta | rayim | asme iti | su-vīram ||10.45.12||

pra | hotā | jātaḥ | mahān | nabhaḥ-vit / nr̥-sadvā | sīdat | apām | upa-sthe || dadhiḥ | yaḥ | dhāyi | saḥ | te | vayāṁsi / yantā | vasūni | vidhate | tanū-pāḥ ||10.46.1||
imam | vidhantaḥ | apām | sadha-sthe / paśum | na | naṣṭam | padaiḥ | anu | gman || guhā | catantam | uśijaḥ | namaḥ-bhiḥ / icchantaḥ | dhīrāḥ | bhr̥gavaḥ | avindan ||10.46.2||
imam | tritaḥ | bhūri | avindat | icchan / vaibhu-vasaḥ | mūrdhani | aghnyāyāḥ || saḥ | śe-vr̥dhaḥ | jātaḥ | ā | harmyeṣu / nābhiḥ | yuvā | bhavati | rocanasya ||10.46.3||
mandram | hotāram | uśijaḥ | namaḥ-bhiḥ / prāñcam | yajñam | netāram | adhvarāṇām || viśām | akr̥ṇvan | aratim | pāvakam / havya-vāham | dadhataḥ | mānuṣeṣu ||10.46.4||
pra | bhūḥ | jayantam | mahāṁ | vipaḥ-dhām / mūrāḥ | amūram | purām | darmāṇam || nayantaḥ | garbham | vanām | dhiyam | dhuḥ / hiri-śmaśrum | na | arvāṇam | dhana-arcam ||10.46.5||
ni | pastyāsu | tritaḥ | stabhu-yan / pari-vītaḥ | yonau | sīdat | antariti || ataḥ | sam-gr̥bhya | viśām | damūnāḥ / vi-dharmaṇā | ayantraiḥ | īyate | nr̥̄n ||10.46.6||
asya | ajarāsaḥ | damām | aritrāḥ / arcat-dhūmāsaḥ | agnayaḥ | pāvakāḥ || śvitīcayaḥ | śvātrāsaḥ | bhuraṇyavaḥ / vana-sadaḥ | vāyavaḥ | na | somāḥ ||10.46.7||
pra | jihvayā | bharate | vepaḥ | agniḥ / pra | vayunāni | cetasā | pr̥thivyāḥ || tam | āyavaḥ | śucayantam | pāvakam / mandram | hotāram | dadhire | yajiṣṭham ||10.46.8||
dyāvā | yam | agnim | pr̥thivī iti | janiṣṭām / āpaḥ | tvaṣṭā | bhr̥gavaḥ | yam | sahaḥ-bhiḥ || īḷenyam | prathamam | mātariśvā / devāḥ | tatakṣuḥ | manave | yajatram ||10.46.9||
yam | tvā | devāḥ | dadhire | havya-vāham / puru-spr̥haḥ | mānuṣāsaḥ | yajatram || saḥ | yāman | agne | stuvate | vayaḥ | dhāḥ / pra | deva-yan | yaśasaḥ | sam | hi | pūrvīḥ ||10.46.10||

jagr̥bhma | te | dakṣiṇam | indra | hastam / vasu-yavaḥ | vasu-pate | vasūnām || vidma | hi | tvā | go-patim | śūra | gonām / asmabhyam | citram | vr̥ṣaṇam | rayim | dāḥ ||10.47.1||
su-āyudham | su-avasam | su-nītham / catuḥ-samudram | dharuṇam | rayīṇām || carkr̥tyam | śaṁsyam | bhūri-vāram / asmabhyam | citram | vr̥ṣaṇam | rayim | dāḥ ||10.47.2||
su-brahmāṇam | deva-vantam | br̥hantam / urum | gabhīram | pr̥thu-budhnam | indra || śruta-r̥ṣim | ugram | abhimāti-saham / asmabhyam | citram | vr̥ṣaṇam | rayim | dāḥ ||10.47.3||
sanat-vājam | vipra-vīram | tarutram / dhana-spr̥tam | śūśu-vāṁsam | su-dakṣam || dasyuhanam | pūḥ-bhidam | indra | satyam / asmabhyam | citram | vr̥ṣaṇam | rayim | dāḥ ||10.47.4||
aśva-vantam | rathinam | vīra-vantam / sahasriṇam | śatinam | vājam | indra || bhadra-vrātam | vipra-vīram | svaḥ-sām / asmabhyam | citram | vr̥ṣaṇam | rayim | dāḥ ||10.47.5||
pra | sapta-gum | r̥ta-dhītim | su-medhām / br̥haspatim | matiḥ | accha | jigāti || yaḥ | āṅgirasaḥ | namasā | upa-sadyaḥ / asmabhyam | citram | vr̥ṣaṇam | rayim | dāḥ ||10.47.6||
vanīvānaḥ | mama | dūtāsaḥ | indram / stomāḥ | caranti | su-matīḥ | iyānāḥ || hr̥di-spr̥śaḥ | manasā | vacyamānāḥ / asmabhyam | citram | vr̥ṣaṇam | rayim | dāḥ ||10.47.7||
yat | tvā | yāmi | daddhi | tat | naḥ | indra / br̥hantam | kṣayam | asamam | janānām || abhi | tat | dyāvāpr̥thivī iti | gr̥ṇītām / asmabhyam | citram | vr̥ṣaṇam | rayim | dāḥ ||10.47.8||

aham | bhuvam | vasunaḥ | pūrvyaḥ | patiḥ / aham | dhanāni | sam | jayāmi | śaśvataḥ || mām | havante | pitaram | na | jantavaḥ / aham | dāśuṣe | vi | bhajāmi | bhojanam ||10.48.1||
aham | indraḥ | rodhaḥ | vakṣaḥ | atharvaṇaḥ / tritāyaḥ | gāḥ | ajanayam | aheḥ | adhi || aham | dasyu-bhyaḥ | pari | nr̥mṇam | ā | dade / gotrā | śikṣan | dadhīce | mātariśvane ||10.48.2||
mahyam | tvaṣṭā | vajram | atakṣat | āyasam / mayi | devāsaḥ | avr̥jan | api | kratum || mama | anīkam | sūryasya-iva | dustaram / mām | āryanti | kr̥tena | kartvena | ca ||10.48.3||
aham | etam | gavyayam | aśvyam | paśum / purīṣiṇam | sāyakena | hiraṇyayam || puru | sahasrā | ni | śiśāmi | dāśuṣe / yat | mā | somāsaḥ | ukthinaḥ | amandiṣuḥ ||10.48.4||
aham | indraḥ | na | parā | jigye | it | dhanam / na | mr̥tyave | ava | tasthe | kadā | cana || somam | it | mā | sunvantaḥ | yācata | vasu / na | me | pūravaḥ | sakhye | riṣāthana ||10.48.5||
aham | etān | śāśvasataḥ | dvā-dvā / indram | ye | vajram | yudhaye | akr̥ṇvata || ā-hvayamānān | ava | hanmanā | ahanam / dr̥ḷhā | vadan | anamasyuḥ | namasvinaḥ ||10.48.6||
abhi | idam | ekam | ekaḥ | asmi | niṣṣāṭ / abhi | dvā | kim | ūm̐ iti | trayaḥ | karanti || khale | na | parṣān | prati | hanmi | bhūri / kim | mā | nindanti | śatravaḥ | anindrāḥ ||10.48.7||
aham | guṅgu-bhyaḥ | atithi-gvam | iṣkaram / iṣam | na | vr̥tra-turam | vikṣu | dhārayam || yat | parṇaya-ghne | uta | vā | karañja-he / pra | aham | mahe | vr̥tra-hatye | aśuśravi ||10.48.8||
pra | me | namī | sāpyaḥ | iṣe | bhuje | bhūt / gavām | eṣe | sakhyā | kr̥ṇuta | dvitā || didyum | yat | asya | sam-itheṣu | maṁhayam / āt | it | enam | śaṁsyam | ukthyam | karam ||10.48.9||
pra | nemasmin | dadr̥śe | somaḥ | antaḥ / gopāḥ | nemam | āviḥ | asthā | kr̥ṇoti || saḥ | tigma-śr̥ṅgam | vr̥ṣabham | yuyutsan / druhaḥ | tasthau | bahule | baddhaḥ | antariti ||10.48.10||
ādityānām | vasūnām | rudriyāṇām / devaḥ | devānām | na | mināmi | dhāma || te | mā | bhadrāya | śavase | tatakṣuḥ / aparā-jitam | astr̥tam | aṣāḷham ||10.48.11||

aham | dām | gr̥ṇate | pūrvyam | vasu / aham | brahma | kr̥ṇavam | mahyam | vardhanam || aham | bhuvam | yajamānasya | coditā / ayajvanaḥ | sākṣi | viśvasmin | bhare ||10.49.1||
mām | dhuḥ | indram | nāma | devatā / divaḥ | ca | gmaḥ | ca | apām | ca | jantavaḥ || aham | harī iti | vr̥ṣaṇā | vi-vratā | raghū iti / aham | vajram | śavase | dhr̥ṣṇu | ā | dade ||10.49.2||
aham | atkam | kavaye | śiśnatham | hathaiḥ / aham | kutsam | āvam | ābhiḥ | ūti-bhiḥ || aham | śuṣṇasya | śnathitā | vadhaḥ | yamam / na | yaḥ | rare | āryam | nāma | dasyave ||10.49.3||
aham | pitā-iva | vetasūn | abhiṣṭaye / tugram | kutsāya | smat-ibham | ca | randhayam || aham | bhuvam | yajamānasya | rājani / pra | yat | bhare | tujaye | na | priyā | ā-dhr̥ṣe ||10.49.4||
aham | randhayam | mr̥gayam | śrutarvaṇe / yat | mā | ajihīta | vayunā | cana | ānuṣak || aham | veśam | namram | āyave | akaram / aham | savyāya | paṭ-gr̥bhim | arandhayam ||10.49.5||
aham | saḥ | yaḥ | nava-vāstvam | br̥hat-ratham / sam | vr̥trā-iva | dāsam | vr̥tra-hā | arujam || yat | vardhayantam | prathayantam | ānuṣak / dūre | pāre | rajasaḥ | rocanā | akaram ||10.49.6||
aham | sūryasya | pari | yāmi | āśu-bhiḥ / pra | etaśebhiḥ | vahamānaḥ | ojasā || yat | mā | sāvaḥ | manuṣaḥ | āha | niḥ-nije / r̥dhak | kr̥ṣe | dāsam | kr̥tvyam | hathaiḥ ||10.49.7||
aham | sapta-hā | nahuṣaḥ | nahuḥ-taraḥ / pra | aśravayam | śavasā | turvaśam | yadum || aham | ni | anyam | sahasā | sahaḥ | karam / nava | vrādhataḥ | navatim | ca | vakṣayam ||10.49.8||
aham | sapta | sravataḥ | dhārayam | vr̥ṣā / dravitnvaḥ | pr̥thivyām | sīrāḥ | adhi || aham | arṇāṁsi | vi | tirāmi | su-kratuḥ / yudhā | vidam | manave | gātum | iṣṭaye ||10.49.9||
aham | tat | āsu | dhārayam | yat | āsu | na / devaḥ | cana | tvaṣṭā | adhārayat | ruśat || spārham | gavām | ūdhaḥ-su | vakṣaṇāsu | ā / madhoḥ | madhu | śvātryam | somam | ā-śiram ||10.49.10||
eva | devān | indraḥ | vivye | nr̥̄n / pra | cyautnena | magha-vā | satya-rādhāḥ || viśvā | it | tā | te | hari-vaḥ | śacī-vaḥ / abhi | turāsaḥ | sva-yaśaḥ | gr̥ṇanti ||10.49.11||

pra | vaḥ | mahe | mandamānāya | andhasaḥ / arca | viśvānarāya | viśva-bhuve || indrasya | yasya | su-makham | sahaḥ | mahi / śravaḥ | nr̥mṇam | ca | rodasī iti | saparyataḥ ||10.50.1||
saḥ | cit | nu | sakhyā | naryaḥ | inaḥ | stutaḥ / carkr̥tyaḥ | indraḥ | mā-vate | nare || viśvāsu | dhūḥ-su | vāja-kr̥tyeṣu | sat-pate / vr̥tre | vā | ap-su | abhi | śūra | mandase ||10.50.2||
ke | te | naraḥ | indra | ye | te | iṣe / ye | te | sumnam | sa-dhanyam | iyakṣān || ke | te | vājāya | asuryāya | hinvire / ke | ap-su | svāsu | urvarāsu | pauṁsye ||10.50.3||
bhuvaḥ | tvam | indra | brahmaṇā | mahān / bhuvaḥ | viśveṣu | savaneṣu | yajñiyaḥ || bhuvaḥ | nr̥̄n | cyautnaḥ | viśvasmin | bhare / jyeṣṭhaḥ | ca | mantraḥ | viśva-carṣaṇe ||10.50.4||
ava | nu | kam | jyāyān | yajña-vanasaḥ / mahīm | te | omātrām | kr̥ṣṭayaḥ | viduḥ || asaḥ | nu | kam | ajaraḥ | vardhāḥ | ca / viśvā | it | etā | savanā | tūtumā | kr̥ṣe ||10.50.5||
etā | viśvā | savanā | tūtumā | kr̥ṣe / svayam | sūno iti | sahasaḥ | yāni | dadhiṣe || varāya | te | pātram | dharmaṇe | tanā / yajñaḥ | mantraḥ | brahma | ut-yatam | vacaḥ ||10.50.6||
ye | te | vipra | brahma-kr̥taḥ | sute | sacā / vasūnām | ca | vasunaḥ | ca | dāvane || pra | te | sumnasya | manasā | pathā | bhuvan / made | sutasya | somyasya | andhasaḥ ||10.50.7||

mahat | tat | ulbam | sthaviram | tat | āsīt / yena | ā-viṣṭitaḥ | pra-viveśitha | apaḥ || viśvāḥ | apaśyat | bahudhā | te | agne / jāta-vedaḥ | tanvaḥ | devaḥ | ekaḥ ||10.51.1||
kaḥ | mā | dadarśa | katamaḥ | saḥ | devaḥ / yaḥ | me | tanvaḥ | bahudhā | pari-apaśyat || kva | aha | mitrāvaruṇā | kṣiyanti / agneḥ | viśvāḥ | sam-idhaḥ | deva-yānīḥ ||10.51.2||
aicchāma | tvā | bahudhā | jāta-vedaḥ / pra-viṣṭam | agne | ap-su | oṣadhīṣu || tam | tvā | yamaḥ | aciket | citrabhāno iti citra-bhāno / daśa-antaruṣyāt | ati-rocamānam ||10.51.3||
hotrāt | aham | varuṇa | bibhyat | āyam / na | it | eva | mā | yunajan | atra | devāḥ || tasya | me | tanvaḥ | bahudhā | ni-viṣṭāḥ / etam | artham | na | ciketa | aham | agniḥ ||10.51.4||
ā | ihi | manuḥ | deva-yuḥ | yajña-kāmaḥ / aram-kr̥tya | tamasi | kṣeṣi | agne || su-gān | pathaḥ | kr̥ṇuhi | deva-yānān / vaha | havyāni | su-manasyamānaḥ ||10.51.5||
agneḥ | pūrve | bhrātaraḥ | artham | etam / rathī-iva | adhvānam | anu | ā | avarīvuriti || tasmāt | bhiyā | varuṇa | dūram | āyam / gauraḥ | na | kṣepnoḥ | avije | jyāyāḥ ||10.51.6||
kurmaḥ | te | āyuḥ | ajaram | yat | agne / yathā | yuktaḥ | jāta-vedaḥ | na | riṣyāḥ || atha | vahāsi | su-manasyamānaḥ / bhāgam | devebhyaḥ | haviṣaḥ | su-jāta ||10.51.7||
pra-yājān | me | anu-yājān | ca | kevalān / ūrjasvantam | haviṣaḥ | datta | bhāgam || ghr̥tam | ca | apām | puruṣam | ca | oṣadhīnām / agneḥ | ca | dīrgham | āyuḥ | astu | devāḥ ||10.51.8||
tava | pra-yājāḥ | anu-yājāḥ | ca | kevale / ūrjasvantaḥ | haviṣaḥ | santu | bhāgāḥ || tava | agne | yajñaḥ | ayam | astu | sarvaḥ / tubhyam | namantām | pra-diśaḥ | catasraḥ ||10.51.9||

viśve | devāḥ | śāstana | mā | yathā | iha / hotā | vr̥taḥ | manavai | yat | ni-sadya || pra | me | brūta | bhāga-dheyam | yathā | vaḥ / yena | pathā | havyam | ā | vaḥ | vahāni ||10.52.1||
aham | hotā | ni | asīdam | yajīyān / viśve | devāḥ | marutaḥ | mā | junanti || ahaḥ-ahaḥ | aśvinā | ādhvaryavam | vām / brahmā | sam-it | bhavati | sā | ā-hutiḥ | vām ||10.52.2||
ayam | yaḥ | hotā | kiḥ | ūm̐ iti | saḥ | yamasya / kam | api | ūhe | yat | sam-añjanti | devāḥ || ahaḥ-ahaḥ | jāyate | māsi-māsi / atha | devāḥ | dadhire | havya-vāham ||10.52.3||
mām | devāḥ | dadhire | havya-vāham / apa-mluktam | bahu | kr̥cchrā | carantam || agniḥ | vidvān | yajñam | naḥ | kalpayāti / pañca-yāmam | tri-vr̥tam | sapta-tantum ||10.52.4||
ā | vaḥ | yakṣi | amr̥ta-tvam | su-vīram / yathā | vaḥ | devāḥ | varivaḥ | karāṇi || ā | bāhvoḥ | vajram | indrasya | dheyām / atha | imāḥ | viśvāḥ | pr̥tanāḥ | jayāti ||10.52.5||
trīṇi | śatā | trī | sahasrāṇi | agnim / triṁśat | ca | devāḥ | nava | ca | asaparyan || aukṣan | ghr̥taiḥ | astr̥ṇan | barhiḥ | asmai / āt | it | hotāram | ni | asādayanta ||10.52.6||

yam | aicchāma | manasā | saḥ | ayam | ā | agāt / yajñasya | vidvān | paruṣaḥ | cikitvān || saḥ | naḥ | yakṣat | deva-tātā | yajīyān / ni | hi | satsat | antaraḥ | pūrvaḥ | asmat ||10.53.1||
arādhi | hotā | ni-sadā | yajīyān / abhi | prayāṁsi | su-dhitāni | hi | khyat || yajāmahai | yajñiyān | hanta | devān / īḷāmahai | īḍyān | ājyena ||10.53.2||
sādhvīm | akaḥ | deva-vītim | naḥ | adya / yajñasya | jihvām | avidāma | guhyām || saḥ | āyuḥ | ā | agāt | surabhiḥ | vasānaḥ / bhadrām | akaḥ | deva-hūtim | naḥ | adya ||10.53.3||
tat | adya | vācaḥ | prathamam | masīya / yena | asurān | abhi | devāḥ | asāma || ūrja-adaḥ | uta | yajñiyāsaḥ / pañca | janāḥ | mama | hotram | juṣadhvam ||10.53.4||
pañca | janāḥ | mama | hotram | juṣantām / go-jātāḥ | uta | ye | yajñiyāsaḥ || pr̥thivī | naḥ | pārthivāt | pātu | aṁhasaḥ / antarikṣam | divyāt | pātu | asmān ||10.53.5||
tantum | tanvan | rajasaḥ | bhānum | anu | ihi / jyotiṣmataḥ | pathaḥ | rakṣa | dhiyā | kr̥tān || anulbaṇam | vayata | joguvām | apaḥ / manuḥ | bhava | janaya | daivyam | janam ||10.53.6||
akṣa-nahaḥ | nahyatana | uta | somyāḥ / iṣkr̥ṇudhvam | raśanāḥ | ā | uta | piṁśata || aṣṭā-vandhuram | vahata | abhitaḥ | ratham / yena | devāsaḥ | anayan | abhi | priyam ||10.53.7||
aśman-vatī | rīyate | sam | rabhadhvam / ut | tiṣṭhata | pra | tarata | sakhāyaḥ || atra | jahāma | ye | asan | aśevāḥ / śivān | vayam | ut | tarema | abhi | vājān ||10.53.8||
tvaṣṭā | māyā | vet | apasām | apaḥ-tamaḥ / bibhrat | pātrā | deva-pānāni | śam-tamā || śiśīte | nūnam | paraśum | su-āyasam / yena | vr̥ścāt | etaśaḥ | brahmaṇaḥ | patiḥ ||10.53.9||
sataḥ | nūnam | kavayaḥ | sam | śiśīta / vāśībhiḥ | yābhiḥ | amr̥tāya | takṣatha || vidvāṁsaḥ | padā | guhyāni | kartana / yena | devāsaḥ | amr̥ta-tvam | ānaśuḥ ||10.53.10||
garbhe | yoṣām | adadhuḥ | vatsam | āsani / apīcyena | manasā | uta | jihvayā || saḥ | viśvāhā | su-manāḥ | yogyāḥ | abhi / sisāsaniḥ | vanate | kāraḥ | it | jitim ||10.53.11||

tām | su | te | kīrtim | magha-van | mahi-tvā / yat | tvā | bhīte iti | rodasī iti | ahvayetām || pra | āvaḥ | devān | ā | atiraḥ | dāsam | ojaḥ / pra-jāyai | tvasyai | yat | aśikṣaḥ | indra ||10.54.1||
yat | acaraḥ | tanvā | vavr̥dhānaḥ / balāni | indra | pra-bruvāṇaḥ | janeṣu || māyā | it | sā | te | yāni | yuddhāni | āhuḥ / na | adya | śatrum | nanu | purā | vivitse ||10.54.2||
ke | ūm̐ iti | nu | te | mahimanaḥ | samasya / asmat | pūrve | r̥ṣayaḥ | antam | āpuḥ || yat | mātaram | ca | pitaram | ca | sākam / ajanayathāḥ | tanvaḥ | svāyāḥ ||10.54.3||
catvāri | te | asuryāṇi | nāma / adābhyāni | mahiṣasya | santi || tvam | aṅga | tāni | viśvāni | vitse / yebhiḥ | karmāṇi | magha-van | cakartha ||10.54.4||
tvam | viśvā | dadhiṣe | kevalāni / yāni | āviḥ | yā | ca | guhā | vasūni || kāmam | it | me | magha-van | mā | vi | tārīḥ / tvam | ā-jñātā | tvam | indra | asi | dātā ||10.54.5||
yaḥ | adadhāt | jyotiṣi | jyotiḥ | antaḥ / yaḥ | asr̥jat | madhunā | sam | madhūni || adha | priyam | śūṣam | indrāya | manma / brahma-kr̥taḥ | br̥hat-ukthāt | avāci ||10.54.6||

dūre | tat | nāma | guhyam | parācaiḥ / yat | tvā | bhīte iti | ahvayetām | vayaḥ-dhai || ut | astabhnāḥ | pr̥thivīm | dyām | abhīke / bhrātuḥ | putrān | magha-van | titviṣāṇaḥ ||10.55.1||
mahat | tat | nāma | guhyam | puru-spr̥k / yena | bhūtam | janayaḥ | yena | bhavyam || pratnam | jātam | jyotiḥ | yat | asya / priyam | priyāḥ | sam | aviśanta | pañca ||10.55.2||
ā | rodasī iti | apr̥ṇāt | ā | uta | madhyam / pañca | devān | r̥tu-śaḥ | sapta-sapta || catuḥ-triṁśatā | purudhā | vi | caṣṭe / sa-rūpeṇa | jyotiṣā | vi-vratena ||10.55.3||
yat | uṣaḥ | aucchaḥ | prathamā | vi-bhānām / ajanayaḥ | yena | puṣṭasya | puṣṭam || yat | te | jāmi-tvam | avaram | parasyāḥ / mahat | mahatyāḥ | asura-tvam | ekam ||10.55.4||
vi-dhum | dadrāṇam | samane | bahūnām / yuvānam | santam | palitaḥ | jagāra || devasya | paśya | kāvyam | mahi-tvā / adya | mamāra | saḥ | hyaḥ | sam | āna ||10.55.5||
śākmanā | śākaḥ | aruṇaḥ | su-parṇaḥ / ā | yaḥ | mahaḥ | śūraḥ | sanāt | anīḷaḥ || yat | ciketa | satyam | it | tat | na | mogham | vasu | spārham | uta | jetā | uta | dātā ||10.55.6||
ā | ebhiḥ | dade | vr̥ṣṇyā | pauṁsyāni / yebhiḥ | aukṣat | vr̥tra-hatyāya | vajrī || ye | karmaṇaḥ | kriyamāṇasya | mahnā / r̥te-karmam | ut-ajāyanta | devāḥ ||10.55.7||
yujā | karmāṇi | janayan | viśva-ojāḥ / aśasti-hā | viśva-manāḥ | turāṣāṭ || pītvī | somasya | divaḥ | ā | vr̥dhānaḥ / śūraḥ | niḥ | yudhā | adhamat | dasyūn ||10.55.8||

idam | te | ekam | paraḥ | ūm̐ iti | te | ekam / tr̥tīyena | jyotiṣā | sam | viśasva || sam-veśane | tanvaḥ | cāruḥ | edhi / priyaḥ | devānām | parame | janitre ||10.56.1||
tanūḥ | te | vājin | tanvam | nayantī / vāmam | asmabhyam | dhātu | śarma | tubhyam || ahrutaḥ | mahaḥ | dharuṇāya | devān / divi-iva | jyotiḥ | svam | ā | mimīyāḥ ||10.56.2||
vājī | asi | vājinena | su-venīḥ / suvitaḥ | stomam | suvitaḥ | divam | gāḥ || suvitaḥ | dharma | prathamā | anu | satyā / suvitaḥ | devān | suvitaḥ | anu | patma ||10.56.3||
mahimnaḥ | eṣām | pitaraḥ | cana | īśire / devāḥ | deveṣu | adadhuḥ | api | kratum || sam | avivyacuḥ | uta | yāni | atviṣuḥ / ā | eṣām | tanūṣu | ni | viviśuḥ | punariti ||10.56.4||
sahaḥ-bhiḥ | viśvam | pari | cakramuḥ | rajaḥ / pūrvā | dhāmāni | amitā | mimānāḥ || tanūṣu | viśvā | bhuvanā | ni | yemire / pra | asārayanta | purudha | pra-jāḥ | anu ||10.56.5||
dvidhā | sūnavaḥ | asuram | svaḥ-vidam / ā | asthāpayanta | tr̥tīyena | karmaṇā || svām | pra-jām | pitaraḥ | pitryam | sahaḥ / ā | avareṣu | adadhuḥ | tantum | ā-tatam ||10.56.6||
nāvā | na | kṣodaḥ | pra-diśaḥ | pr̥thivyāḥ / svasti-bhiḥ | ati | duḥ-gāni | viśvā || svām | pra-jām | br̥hat-ukthaḥ | mahi-tvā / ā | avareṣu | adadhāt | ā | pareṣu ||10.56.7||

mā | pra | gāma | pathaḥ | vayam / mā | yajñāt | indra | sominaḥ || mā | antariti | sthuḥ | naḥ | arātayaḥ ||10.57.1||
yaḥ | yajñasya | pra-sādhanaḥ / tantuḥ | deveṣu | ā-tataḥ || tam | ā-hutam | naśīmahi ||10.57.2||
manaḥ | nu | ā | huvāmahe / nārāśaṁsena | somena || pitr̥̄ṇām | ca | manma-bhiḥ ||10.57.3||
ā | te | etu | manaḥ | punariti / kratve | dakṣāya | jīvase || jyok | ca | sūryam | dr̥śe ||10.57.4||
punaḥ | naḥ | pitaraḥ | manaḥ / dadātu | daivyaḥ | janaḥ || jīvam | vrātam | sacemahi ||10.57.5||
vayam | soma | vrate | tava / manaḥ | tanūṣu | bibhrataḥ || prajā-vantaḥ | sacemahi ||10.57.6||

yat | te | yamam | vaivasvatam / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.1||
yat | te | divam | yat | pr̥thivīm / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.2||
yat | te | bhūmim | catuḥ-bhr̥ṣṭim / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.3||
yat | te | catasraḥ | pra-diśaḥ / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.4||
yat | te | samudram | arṇavam / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.5||
yat | te | marīcīḥ | pra-vataḥ / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.6||
yat | te | apaḥ | yat | oṣadhīḥ / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.7||
yat | te | sūryam | yat | uṣasam / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.8||
yat | te | parvatān | br̥hataḥ / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.9||
yat | te | viśvam | idam | jagat / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.10||
yat | te | parāḥ | parā-vataḥ / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.11||
yat | te | bhūtam | ca | bhavyam | ca / manaḥ | jagāma | dūrakam || tat | te | ā | vartayāmasi / iha | kṣayāya | jīvase ||10.58.12||

pra | tāri | āyuḥ | pra-taram | navīyaḥ / sthātārā-iva | kratu-matā | rathasya || adha | cyavānaḥ | ut | tavīti | artham / parā-taram | su | niḥ-r̥tiḥ | jihītām ||10.59.1||
sāman | nu | rāye | nidhi-mat | nu | annam / karāmahe | su | purudha | śravāṁsi || tā | naḥ | viśvāni | jaritā | mamattu / parā-taram | su | niḥ-r̥tiḥ | jihītām ||10.59.2||
abhi | su | aryaḥ | pauṁsyaiḥ | bhavema / dyauḥ | na | bhūmim | girayaḥ | na | ajrān || tā | naḥ | viśvāni | jaritā | ciketa / parā-taram | su | niḥ-r̥tiḥ | jihītām ||10.59.3||
mo iti | su | naḥ | soma | mr̥tyave | parā | dāḥ / paśyema | nu | sūryam | ut-carantam || dyu-bhiḥ | hitaḥ | jarimā | su | naḥ | astu / parā-taram | su | niḥ-r̥tiḥ | jihītām ||10.59.4||
asu-nīte | manaḥ | asmāsu | dhāraya / jīvātave | su | pra | tira | naḥ | āyuḥ || rarandhi | naḥ | sūryasya | sam-dr̥śi / ghr̥tena | tvam | tanvam | vardhayasva ||10.59.5||
asu-nīte | punaḥ | asmāsu | cakṣuḥ / punariti | prāṇam | iha | naḥ | dhehi | bhogam || jyok | paśyema | sūryam | ut-carantam / anu-mate | mr̥ḷaya | naḥ | svasti ||10.59.6||
punaḥ | naḥ | asum | pr̥thivī | dadātu / punaḥ | dyauḥ | devī | punaḥ | antarikṣam || punaḥ | naḥ | somaḥ | tanvam | dadātu / punariti | pūṣā | pathyām | yā | svastiḥ ||10.59.7||
śam | rodasī iti | su-bandhave / yahvī iti | r̥tasya | mātarā || bharatām | apa | yat | rapaḥ / dyauḥ | pr̥thivi | kṣamā | rapaḥ / mo iti | su | te | kim | cana | āmamat ||10.59.8||
ava | dvake iti | ava | trikā / divaḥ | caranti | bheṣajā || kṣamā | cariṣṇu | ekakam / bharatām | apa | yat | rapaḥ / dyauḥ | pr̥thivi | kṣamā | rapaḥ / mo iti | su | te | kim | cana | āmamat ||10.59.9||
sam | indra | īraya | gām | anaḍvāham / yaḥ | ā | avahat | uśīnarāṇyāḥ | anaḥ || bharatām | apa | yat | rapaḥ / dyauḥ | pr̥thivi | kṣamā | rapaḥ / mo iti | su | te | kim | cana | āmamat ||10.59.10||

ā | janam | tveṣa-saṁdr̥śam / māhīnānām | upa-stutam || aganma | bibhrataḥ | namaḥ ||10.60.1||
asamātim | ni-tośanam / tveṣam | ni-yayinam | ratham || bhaje-rathasya | sat-patim ||10.60.2||
yaḥ | janān | mahiṣān-iva / ati-tasthau | pavīravān || uta | apavīravān | yudhā ||10.60.3||
yasya | ikṣvākuḥ | upa | vrate / revān | marāyī | edhate || divi-iva | pañca | kr̥ṣṭayaḥ ||10.60.4||
indra | kṣatrā | asamātiṣu / ratha-proṣṭheṣu | dhāraya || divi-iva | sūryam | dr̥śe ||10.60.5||
agastyasya | nat-bhyaḥ / saptī iti | yunakṣi | rohitā || paṇīn | ni | akramīḥ | abhi / viśvān | rājan | arādhasaḥ ||10.60.6||
ayam | mātā | ayam | pitā / ayam | jīvātuḥ | ā | agamat || idam | tava | pra-sarpaṇam / subandho iti su-bandho | ā | ihi | niḥ | ihi ||10.60.7||
yathā | yugam | varatrayā / nahyanti | dharuṇāya | kam || eva | dādhāra | te | manaḥ / jīvātave | na | mr̥tyave / atho iti | ariṣṭa-tātaye ||10.60.8||
yathā | iyam | pr̥thivī | mahī / dādhāra | imān | vanaspatīn || eva | dādhāra | te | manaḥ / jīvātave | na | mr̥tyave / atho iti | ariṣṭa-tātaye ||10.60.9||
yamāt | aham | vaivasvatāt / su-bandhoḥ | manaḥ | ā | abharam || jīvātave | na | mr̥tyave / atho iti | ariṣṭa-tātaye ||10.60.10||
nyak | vātaḥ | ava | vāti / nyak | tapati | sūryaḥ || nīcīnam | aghnyā | duhe / nyak | bhavatu | te | rapaḥ ||10.60.11||
ayam | me | hastaḥ | bhaga-vān / ayam | me | bhagavat-taraḥ || ayam | me | viśva-bheṣajaḥ / ayam | śiva-abhimarśanaḥ ||10.60.12||

idam | itthā | raudram | gūrta-vacāḥ / brahma | kratvā | śacyām | antaḥ | ājau || krāṇā | yat | asya | pitarā | maṁhane-sthāḥ / parṣat | pakthe | ahan | ā | sapta | hotr̥̄n ||10.61.1||
saḥ | it | dānāya | dabhyāya | vanvan / cyavānaḥ | sūdaiḥ | amimīta | vedim || tūrvayāṇaḥ | gūrtavacaḥ-tamaḥ / kṣodaḥ | na | retaḥ | itaḥ-ūti | siñcat ||10.61.2||
manaḥ | na | yeṣu | havaneṣu | tigmam / vipaḥ | śacyā | vanuthaḥ | dravantā || ā | yaḥ | śaryābhiḥ | tuvi-nr̥mṇaḥ | asya / aśrīṇīta | ā-diśam | gabhastau ||10.61.3||
kr̥ṣṇā | yat | goṣu | aruṇīṣu | sīdat / divaḥ | napātā | aśvinā | huve | vām || vītam | me | yajñam | ā | gatam | me | annam / vavanvāṁsā | na | iṣam | asmr̥tadhrū ityasmr̥ta-dhrū ||10.61.4||
prathiṣṭa | yasya | vīra-karmam | iṣṇat / anu-sthitam | nu | naryaḥ | apa | auhat || punariti | tat | ā | vr̥hati | yat | kanāyāḥ / duhituḥ | āḥ | anu-bhr̥tam | anarvā ||10.61.5||
madhyā | yat | kartvam | abhavat | abhīke / kāmam | kr̥ṇvāne | pitari | yuvatyām || manānak | retaḥ | jahatuḥ | vi-yantā / sānau | ni-siktam | su-kr̥tasya | yonau ||10.61.6||
pitā | yat | svām | duhitaram | adhi-skan / kṣmayā | retaḥ | sam-jagmānaḥ | ni | siñcat || su-ādhyaḥ | ajanayan | brahma | devāḥ / vāstoḥ | patim | vrata-pām | niḥ | atakṣan ||10.61.7||
saḥ | īm | vr̥ṣā | na | phenam | asyat | ājau / smat | ā | parā | ait | apa | dabhra-cetāḥ || sarat | padā | na | dakṣiṇā | parā-vr̥k / na | tāḥ | nu | me | pr̥śanyaḥ | jagr̥bhre ||10.61.8||
makṣu | na | vahniḥ | pra-jāyāḥ | upabdiḥ / agnim | na | nagnaḥ | upa | sīdat | ūdhaḥ || sanitā | idhmam | sanitā | uta | vājam / saḥ | dhartā | jajñe | sahasā | yavi-yut ||10.61.9||
makṣu | kanāyāḥ | sakhyam | nava-gvāḥ / r̥tam | vadantaḥ | r̥ta-yuktim | agman || dvi-barhasaḥ | ye | upa | gopam | ā | aguḥ / adakṣiṇāsaḥ | acyutā | dudhukṣan ||10.61.10||
makṣu | kanāyāḥ | sakhyam | navīyaḥ / rādhaḥ | na | retaḥ | r̥tam | it | turaṇyan || śuci | yat | te | rekṇaḥ | ā | ayajanta / sabaḥ-dughāyāḥ | payaḥ | usriyāyāḥ ||10.61.11||
paśvā | yat | paścā | vi-yutā | budhanta / iti | bravīti | vaktari | rarāṇaḥ || vasoḥ | vasu-tvā | kāravaḥ | anehā / viśvam | viveṣṭi | draviṇam | upa | kṣu ||10.61.12||
tat | it | nu | asya | pari-sadvānaḥ | agman / puru | sadantaḥ | nārsadam | bibhitsan || vi | śuṣṇasya | sam-grathitam | anarvā / vidat | puru-prajātasya | guhā | yat ||10.61.13||
bhargaḥ | ha | nāma | uta | yasya | devāḥ / svaḥ | na | ye | tri-sadhasthe | ni-seduḥ || agniḥ | ha | nāma | uta | jāta-vedāḥ / śrudhi | naḥ | hotaḥ | r̥tasya | hotā | adhruk ||10.61.14||
uta | tyā | me | raudrau | arci-mantā / nāsatyau | indra | gūrtaye | yajadhyai || manuṣvat | vr̥kta-barhiṣe | rarāṇā / mandū iti | hita-prayasā | vikṣu | yajyū iti ||10.61.15||
ayam | stutaḥ | rājā | vandi | vedhāḥ / apaḥ | ca | vipraḥ | tarati | sva-setuḥ || saḥ | kakṣīvantam | rejayat | saḥ | agnim / nemim | na | cakram | arvataḥ | raghu-dru ||10.61.16||
saḥ | dvi-bandhuḥ | vaitaraṇaḥ | yaṣṭā / sabaḥ-dhum | dhenum | asvam | duhadhyai || sam | yat | mitrāvaruṇā | vr̥ñje | ukthaiḥ / jyeṣṭhebhiḥ | aryamaṇam | varūthaiḥ ||10.61.17||
tat-bandhuḥ | sūriḥ | divi | te | dhiyam-dhāḥ / nābhānediṣṭhaḥ | rapati | pra | venan || sā | naḥ | nābhiḥ | paramā | asya | vā | gha / aham | tat | paścā | katithaḥ | cit | āsa ||10.61.18||
iyam | me | nābhiḥ | iha | me | sadha-stham / ime | me | devāḥ | ayam | asmi | sarvaḥ || dvi-jāḥ | aha | prathama-jāḥ | r̥tasya / idam | dhenuḥ | aduhat | jāyamānā ||10.61.19||
adha | āsu | mandraḥ | aratiḥ | vibhā-vā / ava | syati | dvi-vartaniḥ | vaneṣāṭ || ūrdhvā | yat | śreṇiḥ | na | śiśuḥ | dan / makṣu | sthiram | śe-vr̥dham | sūta | mātā ||10.61.20||
adha | gāvaḥ | upa-mātim | kanāyāḥ / anu | śvāntasya | kasya | cit | parā | īyuḥ || śrudhi | tvam | su-draviṇaḥ | naḥ | tvam | yāṭ / āśva-ghnasya | vavr̥dhe | sūnr̥tābhiḥ ||10.61.21||
adha | tvam | indra | viddhi | asmān / mahaḥ | rāye | nr̥-pate | vajra-bāhuḥ || rakṣa | ca | naḥ | maghonaḥ | pāhi | sūrīn / anehasaḥ | te | hari-vaḥ | abhiṣṭau ||10.61.22||
adha | yat | rājānā | go-iṣṭau / sarat | saraṇyuḥ | kārave | jaraṇyuḥ || vipraḥ | preṣṭhaḥ | saḥ | hi | eṣām | babhūva / parā | ca | vakṣat | uta | parṣat | enān ||10.61.23||
adha | nu | asya | jenyasya | puṣṭau / vr̥thā | rebhantaḥ | īmahe | tat | ūm̐ iti | nu || saraṇyuḥ | asya | sūnuḥ | aśvaḥ / vipraḥ | ca | asi | śravasaḥ | ca | sātau ||10.61.24||
yuvoḥ | yadi | sakhyāya | asme iti / śardhāya | stomam | jujuṣe | namasvān || viśvatra | yasmin | ā | giraḥ | sam-īcīḥ / pūrvī-iva | gātuḥ | dāśat | sūnr̥tāyai ||10.61.25||
saḥ | gr̥ṇānaḥ | at-bhiḥ | deva-vān | iti / su-bandhuḥ | namasā | su-uktaiḥ || vardhat | ukthaiḥ | vacaḥ-bhiḥ | ā | hi | nūnam / vi | adhvā | eti | payasaḥ | usriyāyāḥ ||10.61.26||
te | ūm̐ iti | su | naḥ | mahaḥ | yajatrāḥ / bhūta | devāsaḥ | ūtaye | sa-joṣāḥ || ye | vājān | anayata | vi-yantaḥ / ye | stha | ni-cetāraḥ | amūrāḥ ||10.61.27||

ye | yajñena | dakṣiṇayā | sam-aktāḥ / indrasya | sakhyam | amr̥ta-tvam | ānaśa || tebhyaḥ | bhadram | aṅgirasaḥ | vaḥ | astu / prati | gr̥bhṇīta | mānavam | su-medhasaḥ ||10.62.1||
ye | ut-ājan | pitaraḥ | go-mayam | vasu / r̥tena | abhindan | parivatsare | valam || dīrghāyu-tvam | aṅgirasaḥ | vaḥ | astu / prati | gr̥bhṇīta | mānavam | su-medhasaḥ ||10.62.2||
ye | r̥tena | sūryam | ā | arohayan | divi / aprathayan | pr̥thivīm | mātaram | vi || suprajāḥ-tvam | aṅgirasaḥ | vaḥ | astu / prati | gr̥bhṇīta | mānavam | su-medhasaḥ ||10.62.3||
ayam | nābhā | vadati | valgu | vaḥ | gr̥he / deva-putrāḥ | r̥ṣayaḥ | tat | śr̥ṇotana || su-brahmaṇyam | aṅgirasaḥ | vaḥ | astu / prati | gr̥bhṇīta | mānavam | su-medhasaḥ ||10.62.4||
vi-rūpāsaḥ | it | r̥ṣayaḥ / te | it | gambhīra-vepasaḥ || te | aṅgirasaḥ | sūnavaḥ / te | agneḥ | pari | jajñire ||10.62.5||
ye | agneḥ | pari | jajñire / vi-rūpāsaḥ | divaḥ | pari || nava-gvaḥ | nu | daśa-gvaḥ | aṅgiraḥ-tamaḥ / sacā | deveṣu | maṁhate ||10.62.6||
indreṇa | yujā | niḥ | sr̥janta | vāghataḥ / vrajam | go-mantam | aśvinam || sahasram | me | dadataḥ | aṣṭa-karṇyaḥ / śravaḥ | deveṣu | akrata ||10.62.7||
pra | nūnam | jāyatām | ayam / manuḥ | tokma-iva | rohatu || yaḥ | sahasram | śata-aśvam / sadyaḥ | dānāya | maṁhate ||10.62.8||
na | tam | aśnoti | kaḥ | cana / divaḥ-iva | sānu | ā-rabham || sāvarṇyasya | dakṣiṇā / vi | sindhuḥ-iva | paprathe ||10.62.9||
uta | dāsā | pari-viṣe / smaddiṣṭī iti smat-diṣṭī | go-parīṇasā || yaduḥ | turvaḥ | ca | mamahe ||10.62.10||
sahasra-dāḥ | grāma-nīḥ | mā | riṣat | manuḥ / sūryeṇa | asya | yatamānā | etu | dakṣiṇā || sāvarṇeḥ | devāḥ | pra | tirantu | āyuḥ / yasmin | aśrāntāḥ | asanāma | vājam ||10.62.11||

parā-vataḥ | ye | didhiṣante | āpyam / manu-prītāsaḥ | janima | vivasvataḥ || yayāteḥ | ye | nahuṣyasya | barhiṣi / devāḥ | āsate | te | adhi | bruvantu | naḥ ||10.63.1||
viśvā | hi | vaḥ | namasyāni | vandyā / nāmāni | devāḥ | uta | yajñiyāni | vaḥ || ye | stha | jātāḥ | aditeḥ | at-bhyaḥ | pari / ye | pr̥thivyāḥ | te | me | iha | śruta | havam ||10.63.2||
yebhyaḥ | mātā | madhu-mat | pinvate | payaḥ / pīyūṣam | dyauḥ | aditiḥ | adri-barhāḥ || uktha-śuṣmān | vr̥ṣa-bharān | su-apnasaḥ / tān | ādityān | anu | mada | svastaye ||10.63.3||
nr̥-cakṣasaḥ | ani-miṣantaḥ | arhaṇā / br̥hat | devāsaḥ | amr̥ta-tvam | ānaśuḥ || jyotiḥ-rathāḥ | ahi-māyāḥ | anāgasaḥ / divaḥ | varṣmāṇam | vasate | svastaye ||10.63.4||
sam-rājaḥ | ye | su-vr̥dhaḥ | yajñam | ā-yayuḥ / apari-hvr̥tāḥ | dadhire | divi | kṣayam || tān | ā | vivāsa | namasā | suvr̥kti-bhiḥ / mahaḥ | ādityān | aditim | svastaye ||10.63.5||
kaḥ | vaḥ | stomam | rādhati | yam | jujoṣatha / viśve | devāsaḥ | manuṣaḥ | yati | sthana || kaḥ | vaḥ | adhvaram | tuvi-jātāḥ | aram | karat / yaḥ | naḥ | parṣat | ati | aṁhaḥ | svastaye ||10.63.6||
yebhyaḥ | hotrām | prathamām | ā-yeje | manuḥ / samiddha-agniḥ | manasā | sapta | hotr̥-bhiḥ || te | ādityāḥ | abhayam | śarma | yacchata / su-gā | naḥ | karta | su-pathā | svastaye ||10.63.7||
ye | īśire | bhuvanasya | pra-cetasaḥ / viśvasya | sthātuḥ | jagataḥ | ca | mantavaḥ || te | naḥ | kr̥tāt | akr̥tāt | enasaḥ | pari / adya | devāsaḥ | pipr̥ta | svastaye ||10.63.8||
bhareṣu | indram | su-havam | havāmahe / aṁhaḥ-mucam | su-kr̥tam | daivyam | janam || agnim | mitram | varuṇam | sātaye | bhagam / dyāvāpr̥thivī iti | marutaḥ | svastaye ||10.63.9||
su-trāmāṇam | pr̥thivīm | dyām | anehasam / su-śarmāṇam | aditim | su-pranītim || daivīm | nāvam | su-aritrām | anāgasam / asravantīm | ā | ruhema | svastaye ||10.63.10||
viśve | yajatrāḥ | adhi | vocata | ūtaye / trāyadhvam | naḥ | duḥ-evāyāḥ | abhi-hrutaḥ || satyayā | vaḥ | deva-hūtyā | huvema / śr̥ṇvataḥ | devāḥ | avase | svastaye ||10.63.11||
apa | amīvām | apa | viśvām | anāhutim / apa | arātim | duḥ-vidatrām | agha-yataḥ || āre | devāḥ | dveṣaḥ | asmat | yuyotana / uru | naḥ | śarma | yacchata | svastaye ||10.63.12||
ariṣṭaḥ | saḥ | martaḥ | viśvaḥ | edhate / pra | pra-jābhiḥ | jāyate | dharmaṇaḥ | pari || yam | ādityāsaḥ | nayatha | sunīti-bhiḥ / ati | viśvāni | duḥ-itā | svastaye ||10.63.13||
yam | devāsaḥ | avatha | vāja-sātau / yam | śūra-sātā | marutaḥ | hite | dhane || prātaḥ-yāvānam | ratham | indra | sānasim / ariṣyantam | ā | ruhema | svastaye ||10.63.14||
svasti | naḥ | pathyāsu | dhanva-su / svasti | ap-su | vr̥jane | svaḥ-vati || svasti | naḥ | putra-kr̥theṣu | yoniṣu / svasti | rāye | marutaḥ | dadhātana ||10.63.15||
svastiḥ | it | hi | pra-pathe | śreṣṭhā / rekṇasvatī | abhi | yā | vāmam | eti || sā | naḥ | amā | so iti | araṇe | ni | pātu / su-āveśā | bhavatu | deva-gopā ||10.63.16||
eva | plateḥ | sūnuḥ | avīvr̥dhat | vaḥ / viśve | ādityāḥ | adite | manīṣī || īśānāsaḥ | naraḥ | amartyena / astāvi | janaḥ | divyaḥ | gayena ||10.63.17||

kathā | devānām | katamasya | yāmani / su-mantu | nāma | śr̥ṇvatām | manāmahe || kaḥ | mr̥ḷāti | katamaḥ | naḥ | mayaḥ | karat / katamaḥ | ūtī | abhi | ā | vavartati ||10.64.1||
kratu-yanti | kratavaḥ | hr̥t-su | dhītayaḥ / venanti | venāḥ | patayanti | ā | diśaḥ || na | marḍitā | vidyate | anyaḥ | ebhyaḥ / deveṣu | me | adhi | kāmāḥ | ayaṁsata ||10.64.2||
narāśaṁsam | vā | pūṣaṇam | agohyam / agnim | deva-iddham | abhi | arcase | girā || sūryāmāsā | candramasā | yamam | divi / tritam | vātam | uṣasam | aktum | aśvinā ||10.64.3||
kathā | kaviḥ | tuvi-ravān | kayā | girā / br̥haspatiḥ | vavr̥dhate | suvr̥kti-bhiḥ || ajaḥ | eka-pāt | su-havebhiḥ | r̥kva-bhiḥ / ahiḥ | śr̥ṇotu | budhnyaḥ | havīmani ||10.64.4||
dakṣasya | vā | adite | janmani | vrate / rājānā | mitrāvaruṇā | ā | vivāsasi || atūrta-panthāḥ | puru-rathaḥ | aryamā / sapta-hotā | viṣu-rūpeṣu | janma-su ||10.64.5||
te | naḥ | arvantaḥ | havana-śrutaḥ | havam / viśve | śr̥ṇvantu | vājinaḥ | mita-dravaḥ || sahasra-sāḥ | medhasātau-iva | tmanā / mahaḥ | ye | dhanam | sam-itheṣu | jabhrire ||10.64.6||
pra | vaḥ | vāyum | ratha-yujam | puram-dhim / stomaiḥ | kr̥ṇudhvam | sakhyāya | pūṣaṇam || te | hi | devasya | savituḥ | savīmani / kratum | sacante | sa-citaḥ | sa-cetasaḥ ||10.64.7||
triḥ | sapta | sasrāḥ | nadyaḥ | mahīḥ | apaḥ / vanaspatīn | parvatān | agnim | ūtaye || kr̥śānum | astr̥̄n | tiṣyam | sadha-sthe | ā / rudram | rudreṣu | rudriyam | havāmahe ||10.64.8||
sarasvatī | sarayuḥ | sindhuḥ | ūrmi-bhiḥ / mahaḥ | mahīḥ | avasā | ā | yantu | vakṣaṇīḥ || devīḥ | āpaḥ | mātaraḥ | sūdayitnvaḥ / ghr̥ta-vat | payaḥ | madhu-mat | naḥ | arcata ||10.64.9||
uta | mātā | br̥hat-divā | śr̥ṇotu | naḥ / tvaṣṭā | devebhiḥ | jani-bhiḥ | pitā | vacaḥ || r̥bhukṣāḥ | vājaḥ | rathaḥpatiḥ | bhagaḥ / raṇvaḥ | śaṁsaḥ | śaśamānasya | pātu | naḥ ||10.64.10||
raṇvaḥ | sam-dr̥ṣṭau | pitumān-iva | kṣayaḥ / bhadrā | rudrāṇām | marutām | upa-stutiḥ || gobhiḥ | syāma | yaśasaḥ | janeṣu | ā / sadā | devāsaḥ | iḷayā | sacemahi ||10.64.11||
yām | me | dhiyam | marutaḥ | indra | devāḥ / adadāta | varuṇa | mitra | yūyam || tām | pīpayata | payasā-iva | dhenum / kuvit | giraḥ | adhi | rathe | vahātha ||10.64.12||
kuvit | aṅga | prati | yathā | cit | asya | naḥ / sa-jātyasya | marutaḥ | bubodhatha || nābhā | yatra | prathamam | sam-nasāmahe / tatra | jāmi-tvam | aditiḥ | dadhātu | naḥ ||10.64.13||
te iti | hi | dyāvāpr̥thivī iti | mātarā | mahī iti / devī iti | devān | janmanā | yajñiye iti | itaḥ || ubhe iti | bibhr̥taḥ | ubhayam | bharīma-bhiḥ / puru | retāṁsi | pitr̥-bhiḥ | ca | siñcataḥ ||10.64.14||
vi | sā | hotrā | viśvam | aśnoti | vāryam / br̥haspatiḥ | aramatiḥ | panīyasī || grāvā | yatra | madhu-sut | ucyate | br̥hat / avīvaśanta | mati-bhiḥ | manīṣiṇaḥ ||10.64.15||
eva | kaviḥ | tuvi-ravān | r̥ta-jñāḥ / draviṇasyuḥ | draviṇasaḥ | cakānaḥ || ukthebhiḥ | atra | mati-bhiḥ | ca | vipraḥ / apīpayat | gayaḥ | divyāni | janma ||10.64.16||
eva | plateḥ | sūnuḥ | avīvr̥dhat | vaḥ / viśve | ādityāḥ | adite | manīṣī || īśānāsaḥ | naraḥ | amartyena / astāvi | janaḥ | divyaḥ | gayena ||10.64.17||

agniḥ | indraḥ | varuṇaḥ | mitraḥ | aryamā / vāyuḥ | pūṣā | sarasvatī | sa-joṣasaḥ || ādityāḥ | viṣṇuḥ | marutaḥ | svaḥ | br̥hat / somaḥ | rudraḥ | aditiḥ | brahmaṇaḥ | patiḥ ||10.65.1||
indrāgnī iti | vr̥tra-hatyeṣu | satpatī iti sat-patī / mithaḥ | hinvānā | tanvā | sam-okasā || antarikṣam | mahi | ā | papruḥ | ojasā / somaḥ | ghr̥ta-śrīḥ | mahimānam | īrayan ||10.65.2||
teṣām | hi | mahnā | mahatām | anarvaṇām / stomān | iyarmi | r̥ta-jñāḥ | r̥ta-vr̥dhām || ye | apsavam | arṇavam | citra-rādhasaḥ / te | naḥ | rāsantām | mahaye | su-mitryāḥ ||10.65.3||
svaḥ-naram | antarikṣāṇi | rocanā / dyāvābhūmī iti | pr̥thivīm | skambhuḥ | ojasā || pr̥kṣāḥ-iva | mahayantaḥ | su-rātayaḥ / devāḥ | stavante | manuṣāya | sūrayaḥ ||10.65.4||
mitrāya | śikṣa | varuṇāya | dāśuṣe / yā | sam-rājā | manasā | na | pra-yucchataḥ || yayoḥ | dhāma | dharmaṇā | rocate | br̥hat / yayoḥ | ubhe iti | rodasī iti | nādhasī iti | vr̥tau ||10.65.5||
yā | gauḥ | vartanim | pari-eti | niḥ-kr̥tam / payaḥ | duhānā | vrata-nīḥ | avārataḥ || sā | pra-bruvāṇā | varuṇāya | dāśuṣe / devebhyaḥ | dāśat | haviṣā | vivasvate ||10.65.6||
divakṣasaḥ | agni-jihvāḥ | r̥ta-vr̥dhaḥ / r̥tasya | yonim | vi-mr̥śantaḥ | āsate || dyām | skabhitvī | apaḥ | ā | cakruḥ | ojasā / yajñam | janitvī | tanvi | ni | mamr̥juḥ ||10.65.7||
pari-kṣitā | pitarā | pūrvajāvarī iti pūrva-jāvarī / r̥tasya | yonā | kṣayataḥ | sam-okasā || dyāvāpr̥thivī iti | varuṇāya | savrate iti sa-vrate / ghr̥ta-vat | payaḥ | mahiṣāya | pinvataḥ ||10.65.8||
parjanyāvātā | vr̥ṣabhā | purīṣiṇā / indravāyū iti | varuṇaḥ | mitraḥ | aryamā || devān | ādityān | aditim | havāmahe / ye | pārthivāsaḥ | divyāsaḥ | ap-su | ye ||10.65.9||
tvaṣṭāram | vāyum | r̥bhavaḥ | yaḥ | ohate / daivyā | hotārau | uṣasam | svastaye || br̥haspatim | vr̥tra-khādam | su-medhasam / indriyam | somam | dhana-sāḥ | ūm̐ iti | īmahe ||10.65.10||
brahma | gām | aśvam | janayantaḥ | oṣadhīḥ / vanaspatīn | pr̥thivīm | parvatān | apaḥ || sūryam | divi | rohayantaḥ | su-dānavaḥ / āryā | vratā | vi-sr̥jantaḥ | adhi | kṣami ||10.65.11||
bhujyum | aṁhasaḥ | pipr̥thaḥ | niḥ | aśvinā / śyāvam | putram | vadhri-matyāḥ | ajinvatam || kama-dyuvam | vi-madāya | ūhathuḥ | yuvam / viṣṇāpvam | viśvakāya | ava | sr̥jathaḥ ||10.65.12||
pāvīravī | tanyatuḥ | eka-pāt | ajaḥ / divaḥ | dhartā | sindhuḥ | āpaḥ | samudriyaḥ || viśve | devāsaḥ | śr̥ṇavan | vacāṁsi | me / sarasvatī | saha | dhībhiḥ | puram-dhyā ||10.65.13||
viśve | devāḥ | saha | dhībhiḥ | puram-dhyā / manoḥ | yajatrāḥ | amr̥tāḥ | r̥ta-jñāḥ || rāti-sācaḥ | abhi-sācaḥ | svaḥ-vidaḥ / svaḥ | giraḥ | brahma | su-uktam | juṣerata ||10.65.14||
devān | vasiṣṭhaḥ | amr̥tān | vavande / ye | viśvā | bhuvanā | abhi | pra-tasthuḥ || te | naḥ | rāsantām | uru-gāyam | adya / yūyam | pāta | svasti-bhiḥ | sadā | naḥ ||10.65.15||

devān | huve | br̥hat-śravasaḥ | svastaye / jyotiḥ-kr̥taḥ | adhvarasya | pra-cetasaḥ || ye | vavr̥dhuḥ | pra-taram | viśva-vedasaḥ / indra-jyeṣṭhāsaḥ | amr̥tāḥ | r̥ta-vr̥dhaḥ ||10.66.1||
indra-prasūtāḥ | varuṇa-praśiṣṭāḥ / ye | sūryasya | jyotiṣaḥ | bhāgam | ānaśuḥ || marut-gaṇe | vr̥jane | manma | dhīmahi / māghone | yajñam | janayanta | sūrayaḥ ||10.66.2||
indraḥ | vasu-bhiḥ | pari | pātu | naḥ | gayam / ādityaiḥ | naḥ | aditiḥ | śarma | yacchatu || rudraḥ | rudrebhiḥ | devaḥ | mr̥ḷayāti | naḥ / tvaṣṭā | naḥ | gnābhiḥ | suvitāya | jinvatu ||10.66.3||
aditiḥ | dyāvāpr̥thivī iti | r̥tam | mahat / indrāviṣṇū iti | marutaḥ | svaḥ | br̥hat || devān | ādityān | avase | havāmahe / vasūn | rudrān | savitāram | su-daṁsasam ||10.66.4||
sarasvān | dhībhiḥ | varuṇaḥ | dhr̥ta-vrataḥ / pūṣā | viṣṇuḥ | mahimā | vāyuḥ | aśvinā || brahma-kr̥taḥ | amr̥tāḥ | viśva-vedasaḥ / śarma | naḥ | yaṁsan | tri-varūtham | aṁhasaḥ ||10.66.5||
vr̥ṣā | yajñaḥ | vr̥ṣaṇaḥ | santu | yajñiyāḥ / vr̥ṣaṇaḥ | devāḥ | vr̥ṣaṇaḥ | haviḥ-kr̥taḥ || vr̥ṣaṇā | dyāvāpr̥thivī iti | r̥tavarī ityr̥ta-varī / vr̥ṣā | parjanyaḥ | vr̥ṣaṇaḥ | vr̥ṣa-stubhaḥ ||10.66.6||
agnīṣomā | vr̥ṣaṇā | vāja-sātaye / puru-praśastā | vr̥ṣaṇau | upa | bruve || yau | ījire | vr̥ṣaṇaḥ | deva-yajyayā / tā | naḥ | śarma | tri-varūtham | vi | yāṁsataḥ ||10.66.7||
dhr̥ta-vratāḥ | kṣatriyāḥ | yajñaniḥ-kr̥taḥ / br̥hat-divāḥ | adhvarāṇām | abhi-śriyaḥ || agni-hotāraḥ | r̥ta-sāpaḥ | adruhaḥ / apaḥ | asr̥jan | anu | vr̥tra-tūrye ||10.66.8||
dyāvāpr̥thivī iti | janayan | abhi | vratā / āpaḥ | oṣadhīḥ | vanināni | yajñiyā || antarikṣam | svaḥ | ā | papruḥ | ūtaye / vaśam | devāsaḥ | tanvi | ni | mamr̥juḥ ||10.66.9||
dhartāraḥ | divaḥ | r̥bhavaḥ | su-hastāḥ / vātāparjanyā | mahiṣasya | tanyatoḥ || āpaḥ | oṣadhīḥ | pra | tirantu | naḥ | giraḥ / bhagaḥ | rātiḥ | vājinaḥ | yantu | me | havam ||10.66.10||
samudraḥ | sindhuḥ | rajaḥ | antarikṣam / ajaḥ | eka-pāt | tanayitnuḥ | arṇavaḥ || ahiḥ | budhnyaḥ | śr̥ṇavat | vacāṁsi | me / viśve | devāsaḥ | uta | sūrayaḥ | mama ||10.66.11||
syāma | vaḥ | manavaḥ | deva-vītaye / prāñcam | naḥ | yajñam | pra | nayata | sādhu-yā || ādityāḥ | rudrāḥ | vasavaḥ | su-dānavaḥ / imā | brahma | śasyamānāni | jinvata ||10.66.12||
daivyā | hotārā | prathamā | puraḥ-hitā / r̥tasya | panthām | anu | emi | sādhu-yā || kṣetrasya | patim | prati-veśam | īmahe / viśvān | devān | amr̥tān | apra-yucchataḥ ||10.66.13||
vasiṣṭhāsaḥ | pitr̥-vat | vācam | akrata / devān | īḷānāḥ | r̥ṣi-vat | svastaye || prītāḥ-iva | jñātayaḥ | kāmam | ā-itya / asme iti | devāsaḥ | ava | dhūnuta | vasu ||10.66.14||
devān | vasiṣṭhaḥ | amr̥tān | vavande / ye | viśvā | bhuvanā | abhi | pra-tasthuḥ || te | naḥ | rāsantām | uru-gāyam | adya / yūyam | pāta | svasti-bhiḥ | sadā | naḥ ||10.66.15||

imām | dhiyam | sapta-śīrṣṇīm | pitā | naḥ / r̥ta-prajātām | br̥hatīm | avindat || turīyam | svit | janayat | viśva-janyaḥ / ayāsyaḥ | uktham | indrāya | śaṁsan ||10.67.1||
r̥tam | śaṁsantaḥ | r̥ju | dīdhyānāḥ / divaḥ | putrāsaḥ | asurasya | vīrāḥ || vipram | padam | aṅgirasaḥ | dadhānāḥ / yajñasya | dhāma | prathamam | mananta ||10.67.2||
haṁsaiḥ-iva | sakhi-bhiḥ | vāvadat-bhiḥ / aśman-mayāni | nahanā | vi-asyan || br̥haspatiḥ | abhi-kanikradat | gāḥ / uta | pra | astaut | ut | ca | vidvān | agāyat ||10.67.3||
avaḥ | dvābhyām | paraḥ | ekayā | gāḥ / guhā | tiṣṭhantīḥ | anr̥tasya | setau || br̥haspatiḥ | tamasi | jyotiḥ | icchan / ut | usrāḥ | ā | akaḥ | vi | hi | tiśraḥ | āvarityāvaḥ ||10.67.4||
vi-bhidya | puram | śayathā | īm | apācīm / niḥ | trīṇi | sākam | uda-dheḥ | akr̥ntat || br̥haspatiḥ | uṣasam | sūryam | gām / arkam | viveda | stanayan-iva | dyauḥ ||10.67.5||
indraḥ | valam | rakṣitāram | dughānām / kareṇa-iva | vi | cakarta | raveṇa || svedāñji-bhiḥ | ā-śiram | icchamānaḥ / arodayat | paṇim | ā | gāḥ | amuṣṇāt ||10.67.6||
saḥ | īm | satyebhiḥ | sakhi-bhiḥ | śucat-bhiḥ / go-dhāyasam | vi | dhana-saiḥ | adardarityadardaḥ || brahmaṇaḥ | patiḥ | vr̥ṣa-bhiḥ | varāhaiḥ / gharma-svedebhiḥ | draviṇam | vi | ānaṭ ||10.67.7||
te | satyena | manasā | go-patim | gāḥ / iyānāsaḥ | iṣaṇayanta | dhībhiḥ || br̥haspatiḥ | mithaḥ-avadyapebhiḥ / ut | usriyāḥ | asr̥jata | svayuk-bhiḥ ||10.67.8||
tam | vardhayantaḥ | mati-bhiḥ | śivābhiḥ / siṁham-iva | nānadatam | sadha-sthe || br̥haspatim | vr̥ṣaṇam | śūra-sātau / bhare-bhare | anu | madema | jiṣṇum ||10.67.9||
yadā | vājam | asanat | viśva-rūpam / ā | dyām | arukṣat | ut-tarāṇi | sadma || br̥haspatim | vr̥ṣaṇam | vardhayantaḥ / nānā | santaḥ | bibhrataḥ | jyotiḥ | āsā ||10.67.10||
satyām | ā-śiṣam | kr̥ṇuta | vayaḥ-dhai / kīrim | cit | hi | avatha | svebhiḥ | evaiḥ || paścā | mr̥dhaḥ | apa | bhavantu | viśvāḥ / tat | rodasī iti | śr̥ṇutam | viśvaminve iti viśvam-inve ||10.67.11||
indraḥ | mahnā | mahataḥ | arṇavasya / vi | mūrdhānam | abhinat | arbudasya || ahan | ahim | ariṇāt | sapta | sindhūn / devaiḥ | dyāvāpr̥thivī iti | pra | avatam | naḥ ||10.67.12||

uda-prutaḥ | na | vayaḥ | rakṣamāṇāḥ / vāvadataḥ | abhriyasya-iva | ghoṣāḥ || giri-bhrajaḥ | na | ūrmayaḥ | madantaḥ / br̥haspatim | abhi | arkāḥ | anāvan ||10.68.1||
sam | gobhiḥ | āṅgirasaḥ | nakṣamāṇaḥ / bhagaḥ-iva | it | aryamaṇam | nināya || jane | mitraḥ | na | daṁpatī iti dam-patī | anakti / br̥haspate | vājaya | āśūn-iva | ājau ||10.68.2||
sādhu-aryāḥ | atithinīḥ | iṣirāḥ / spārhāḥ | su-varṇāḥ | anavadya-rūpāḥ || br̥haspatiḥ | parvatebhyaḥ | vi-tūrya / niḥ | gāḥ | ūpe | yavam-iva | sthivi-bhyaḥ ||10.68.3||
ā-pruṣāyan | madhunā | r̥tasya / yonim | ava-kṣipan | arkaḥ | ulkām-iva | dyoḥ || br̥haspatiḥ | uddharan | aśmanaḥ | gāḥ / bhūmyāḥ | udnā-iva | vi | tvacam | bibheda ||10.68.4||
apa | jyotiṣā | tamaḥ | antarikṣāt / udnaḥ | śīpālam-iva | vātaḥ | ājat || br̥haspatiḥ | anu-mr̥śya | valasya / abhram-iva | vātaḥ | ā | cakre | ā | gāḥ ||10.68.5||
yadā | valasya | pīyataḥ | jasum | bhet / br̥haspatiḥ | agnitapaḥ-bhiḥ | arkaiḥ || dat-bhiḥ | na | jihvā | pari-viṣṭam | ādat / āviḥ | ni-dhīn | akr̥ṇot | usriyāṇām ||10.68.6||
br̥haspatiḥ | amata | hi | tyat | āsām / nāma | svarīṇām | sadane | guhā | yat || āṇḍā-iva | bhittvā | śakunasya | garbham / ut | usriyāḥ | parvatasya | tmanā | ājat ||10.68.7||
aśnā | api-naddham | madhu | pari | apaśyat / matsyam | na | dīne | udani | kṣiyantam || niḥ | tat | jabhāra | camasam | na | vr̥kṣāt / br̥haspatiḥ | vi-raveṇa | vi-kr̥tya ||10.68.8||
saḥ | uṣām | avindat | saḥ | sva1riti svaḥ | saḥ | agnim / saḥ | arkeṇa | vi | babādhe | tamāṁsi || br̥haspatiḥ | go-vapuṣaḥ | valasya / niḥ | majjānam | na | parvaṇaḥ | jabhāra ||10.68.9||
himā-iva | parṇā | muṣitā | vanāni / br̥haspatinā | akr̥payat | valaḥ | gāḥ || ananu-kr̥tyam | apunariti | cakāra / yāt | sūryāmāsā | mithaḥ | ut-carātaḥ ||10.68.10||
abhi | śyāvam | na | kr̥śanebhiḥ | aśvam / nakṣatrebhiḥ | pitaraḥ | dyām | apiṁśan || rātryām | tamaḥ | adadhuḥ | jyotiḥ | ahan / br̥haspatiḥ | bhinat | adrim | vidat | gāḥ ||10.68.11||
idam | akarma | namaḥ | abhriyāya / yaḥ | pūrvīḥ | anu | ā-nonavīti || br̥haspatiḥ | saḥ | hi | gobhiḥ | saḥ | aśvaiḥ / saḥ | vīrebhiḥ | saḥ | nr̥-bhiḥ | naḥ | vayaḥ | dhāt ||10.68.12||

bhadrāḥ | agneḥ | vadhri-aśvasya | sam-dr̥śaḥ / vāmī | pra-nītiḥ | su-raṇāḥ | upa-itayaḥ || yat | īm | su-mitrāḥ | viśaḥ | agre | indhate / ghr̥tena | ā-hutaḥ | jarate | davidyutat ||10.69.1||
ghr̥tam | agneḥ | vadhri-aśvasya | vardhanam / ghr̥tam | annam | ghr̥tam | ūm̐ iti | asya | medanam || ghr̥tena | ā-hutaḥ | urviyā | vi | paprathe / sūryaḥ-iva | rocate | sarpiḥ-āsutiḥ ||10.69.2||
yat | te | manuḥ | yat | anīkam | su-mitraḥ / sam-īdhe | agne | tat | idam | navīyaḥ || saḥ | revat | śoca | saḥ | giraḥ | juṣasva / saḥ | vājam | darṣi | saḥ | iha | śravaḥ | dhāḥ ||10.69.3||
yam | tvā | pūrvam | īḷitaḥ | vadhri-aśvaḥ / sam-īdhe | agne | saḥ | idam | juṣasva || saḥ | naḥ | sti-pāḥ | uta | bhava | tanū-pāḥ / dātram | rakṣasva | yat | idam | te | asme iti ||10.69.4||
bhava | dyumnī | vādhri-aśva | uta | gopāḥ / mā | tvā | tārīt | abhi-mātiḥ | janānām || śūraḥ-iva | ghr̥ṣṇuḥ | cyavanaḥ | su-mitraḥ / pra | nu | vocam | vādhri-aśvasya | nāma ||10.69.5||
sam | ajryā | parvatyā | vasūni / dāsā | vr̥trāṇi | āryā | jigetha || śūraḥ-iva | ghr̥ṣṇuḥ | cyavanaḥ | janānām / tvam | agne | pr̥tanā-yūn | abhi | syāḥ ||10.69.6||
dīrgha-tantuḥ | br̥hat-ukṣā | ayam | agniḥ / sahasra-starīḥ | śata-nīthaḥ | r̥bhvā || dyu-mān | dyumat-su | nr̥-bhiḥ | mr̥jyamānaḥ / su-mitreṣu | dīdayaḥ | devayat-su ||10.69.7||
tve iti | dhenuḥ | su-dughā | jāta-vedaḥ / asaścatā-iva | samanā | sabaḥ-dhuk || tvam | nr̥-bhiḥ | dakṣiṇāvat-bhiḥ | agne / su-mitrebhiḥ | idhyase | devayat-bhiḥ ||10.69.8||
devāḥ | cit | te | amr̥tāḥ | jāta-vedaḥ / mahimānam | vādhri-aśva | pra | vocan || yat | sam-pr̥ccham | mānuṣīḥ | viśaḥ | āyan / tvam | nr̥-bhiḥ | ajayaḥ | tvā-vr̥dhebhiḥ ||10.69.9||
pitā-iva | putram | abibhaḥ | upa-sthe / tvām | agne | vadhri-aśvaḥ | saparyan || juṣāṇaḥ | asya | sam-idham | yaviṣṭha / uta | pūrvān | avanoḥ | vrādhataḥ | cit ||10.69.10||
śaśvat | agniḥ | vadhri-aśvasya | śatrūn / nr̥-bhiḥ | jigāya | sutasomavat-bhiḥ || samanam | cit | adahaḥ | citrabhāno iti citra-bhāno / ava | vrādhantam | abhinat | vr̥dhaḥ | cit ||10.69.11||
ayam | agniḥ | vadhri-aśvasya | vr̥tra-hā / sanakāt | pra-iddhaḥ | namasā | upa-vākyaḥ || saḥ | naḥ | ajāmīn | uta | vā | vi-jāmīn / abhi | tiṣṭha | śardhataḥ | vādhri-aśva ||10.69.12||

imām | me | agne | sam-idham | juṣasva / iḷaḥ | pade | prati | harya | ghr̥tācīm || varṣman | pr̥thivyāḥ | sudina-tve | ahnām / ūrdhvaḥ | bhava | sukrato iti su-krato | deva-yajyā ||10.70.1||
ā | devānām | agra-yāvā | iha | yātu / narāśaṁsaḥ | viśva-rūpebhiḥ | aśvaiḥ || r̥tasya | pathā | namasā | miyedhaḥ / devebhyaḥ | deva-tamaḥ | susūdat ||10.70.2||
śaśvat-tamam | īḷate | dūtyāya / haviṣmantaḥ | manuṣyāsaḥ | agnim || vahiṣṭhaiḥ | aśvaiḥ | su-vr̥tā | rathena / ā | devān | vakṣi | ni | sada | iha | hotā ||10.70.3||
vi | prathatām | deva-juṣṭam | tiraścā / dīrgham | drāghmā | surabhi | bhūtu | asme iti || aheḷatā | manasā | deva | barhiḥ / indra-jyeṣṭhān | uśataḥ | yakṣi | devān ||10.70.4||
divaḥ | vā | sānu | spr̥śata | varīyaḥ / pr̥thivyā | vā | mātrayā | vi | śrayadhvam || uśatīḥ | dvāraḥ | mahinā | mahat-bhiḥ / devam | ratham | ratha-yuḥ | dhārayadhvam ||10.70.5||
devī iti | divaḥ | duhitarā | suśilpe iti su-śilpe / uṣasānaktā | sadatām | ni | yonau || ā | vām | devāsaḥ | uśatī iti | uśantaḥ / urau | sīdantu | subhage iti su-bhage | upa-sthe ||10.70.6||
ūrdhvaḥ | grāvā | br̥hat | agniḥ | sam-iddhaḥ / priyā | dhāmāni | aditeḥ | upa-sthe || puraḥ-hitau | r̥tvijā | yajñe | asmin / viduḥ-tarā | draviṇam | ā | yajethām ||10.70.7||
tisraḥ | devīḥ | barhiḥ | idam | varīyaḥ / ā | sīdata | cakr̥ma | vaḥ | syonam || manuṣvat | yajñam | su-dhitā | havīṁṣi / iḷā | devī | ghr̥ta-padī | juṣanta ||10.70.8||
deva | tvaṣṭaḥ | yat | ha | cāru-tvam | ānaṭ / yat | aṅgirasām | abhavaḥ | sacā-bhūḥ || saḥ | devānām | pāthaḥ | upa | pra | vidvān / uśan | yakṣi | draviṇaḥ-daḥ | su-ratnaḥ ||10.70.9||
vanaspate | raśanayā | ni-yūya / devānām | pāthaḥ | upa | vakṣi | vidvān || svadāti | devaḥ | kr̥ṇavat | havīṁṣi / avatām | dyāvāpr̥thivī iti | havam | me ||10.70.10||
ā | agne | vaha | varuṇam | iṣṭaye | naḥ / indram | divaḥ | marutaḥ | antarikṣāt || sīdantu | barhiḥ | viśve | ā | yajatrāḥ / svāhā | devāḥ | amr̥tāḥ | mādayantām ||10.70.11||

br̥haspate | prathamam | vācaḥ | agram / yat | pra | airata | nāma-dheyam | dadhānāḥ || yat | eṣām | śreṣṭham | yat | aripram | āsīt / preṇā | tat | eṣām | ni-hitam | guhā | āviḥ ||10.71.1||
saktum-iva | titaünā | punantaḥ / yatra | dhīrāḥ | manasā | vācam | akrata || atra | sakhāyaḥ | sakhyāni | jānate / bhadrā | eṣām | lakṣmīḥ | ni-hitā | adhi | vāci ||10.71.2||
yajñena | vācaḥ | pada-vīyam | āyan / tām | anu | avindan | r̥ṣiṣu | pra-viṣṭām || tām | ā-bhr̥tya | vi | adadhuḥ | puru-trā / tām | sapta | rebhāḥ | abhi | sam | navante ||10.71.3||
uta | tvaḥ | paśyan | na | dadarśa | vācam / uta | tvaḥ | śr̥ṇvan | na | śr̥ṇoti | enām || uto iti | tvasmai | tanvam | vi | sasre / jāyā-iva | patye | uśatī | su-vāsāḥ ||10.71.4||
uta | tvam | sakhye | sthira-pītam | āhuḥ / na | enam | hinvanti | api | vājineṣu || adhenvā | carati | māyayā | eṣaḥ / vācam | śuśru-vān | aphalām | āpuṣpām ||10.71.5||
yaḥ | tityāja | saci-vidam | sakhāyam / na | tasya | vāci | api | bhāgaḥ | asti || yat | īm | śr̥ṇoti | alakam | śr̥ṇoti / nahi | pra-veda | su-kr̥tasya | panthām ||10.71.6||
akṣaṇ-vantaḥ | karṇa-vantaḥ | sakhāyaḥ / manaḥ-javeṣu | asamāḥ | babhūvuḥ || ādaghnāsaḥ | upa-kakṣāsaḥ | ūm̐ iti | tve / hradāḥ-iva | snātvāḥ | ūm̐ iti | tve | dadr̥śre ||10.71.7||
hr̥dā | taṣṭeṣu | manasaḥ | javeṣu / yat | brāhmaṇāḥ | sam-yajante | sakhāyaḥ || atra | aha | tvam | vi | jahuḥ | vedyābhiḥ / oha-brahmāṇaḥ | vi | caranti | ūm̐ iti | tve ||10.71.8||
ime | ye | na | arvāk | na | paraḥ | caranti / na | brāhmaṇāsaḥ | na | sute-karāsaḥ || te | ete | vācam | abhi-padya | pāpayā / sirīḥ | tantram | tanvate | apra-jajñayaḥ ||10.71.9||
sarve | nandanti | yaśasā | ā-gatena / sabhā-sahena | sakhyā | sakhāyaḥ || kilbiṣa-spr̥t | pitu-saniḥ | hi | eṣām / aram | hitaḥ | bhavati | vājināya ||10.71.10||
r̥cām | tvaḥ | poṣam | āste | pupuṣvān / gāyatram | tvaḥ | gāyati | śakvarīṣu || brahmā | tvaḥ | vadati | jāta-vidyām / yajñasya | mātrām | vi | mimīte | ūm̐ iti | tvaḥ ||10.71.11||

devānām | nu | vayam | jānā / pra | vocāma | vipanyayā || uktheṣu | śasyamāneṣu / yaḥ | paśyāt | ut-tare | yuge ||10.72.1||
brahmaṇaḥ | patiḥ | etā / sam | karmāraḥ-iva | adhamat || devānām | pūrvye | yuge / asataḥ | sat | ajāyata ||10.72.2||
devānām | yuge | prathame / asataḥ | sat | ajāyata || tat | āśāḥ | anu | ajāyanta / tat | uttāna-padaḥ | pari ||10.72.3||
bhūḥ | jajñe | uttāna-padaḥ / bhuvaḥ | āśāḥ | ajāyanta || aditeḥ | dakṣaḥ | ajāyata / dakṣāt | ūm̐ iti | aditiḥ | pari ||10.72.4||
aditiḥ | hi | ajaniṣṭa / dakṣa | yā | duhitā | tava || tām | devāḥ | anu | ajāyanta / bhadrāḥ | amr̥ta-bandhavaḥ ||10.72.5||
yat | devāḥ | adaḥ | salile / su-saṁrabdhāḥ | atiṣṭhata || atra | vaḥ | nr̥tyatām-iva / tīvraḥ | reṇuḥ | apa | āyata ||10.72.6||
yat | devāḥ | yatayaḥ | yathā / bhuvanāni | apinvata || atra | samudre | ā | gūḷham / ā | sūryam | ajabhartana ||10.72.7||
aṣṭau | putrāsaḥ | aditeḥ / ye | jātāḥ | tanvaḥ | pari || devān | upa | pra | ait | sapta-bhiḥ / parā | mārtāṇḍam | āsyat ||10.72.8||
sapta-bhiḥ | putraiḥ | aditiḥ / upa | pra | ait | pūrvyam | yugam || pra-jāyai | mr̥tyave | tvat / punaḥ | mārtāṇḍam | ā | abharat ||10.72.9||

janiṣṭhāḥ | ugraḥ | sahase | turāya / mandraḥ | ojiṣṭhaḥ | bahula-abhimānaḥ || avardhan | indram | marutaḥ | cit | atra / mātā | yat | vīram | dadhanat | dhaniṣṭhā ||10.73.1||
druhaḥ | ni-sattā | pr̥śanī | cit | evaiḥ / puru | śaṁsena | vavr̥dhuḥ | te | indram || abhivr̥tā-iva | tā | mahā-padena / dhvāntāt | pra-pitvāt | ut | aranta | garbhāḥ ||10.73.2||
r̥ṣvā | te | pādā | pra | yat | jigāsi / avardhan | vājāḥ | uta | ye | cit | atra || tvam | indra | sālāvr̥kān | sahasram / āsan | dadhiṣe | aśvinā | ā | vavr̥tyāḥ ||10.73.3||
samanā | tūrṇiḥ | upa | yāsi | yajñam / ā | nāsatyā | sakhyāya | vakṣi || vasāvyām | indra | dhārayaḥ | sahasrā / aśvinā | śūra | dadatuḥ | maghāni ||10.73.4||
mandamānaḥ | r̥tāt | adhi | pra-jāyai / sakhi-bhiḥ | indraḥ | iṣirebhiḥ | artham || ā | ābhiḥ | hi | māyāḥ | upa | dasyum | ā | agāt / mihaḥ | pra | tamrāḥ | avapat | tamāṁsi ||10.73.5||
sa-nāmānā | cit | dhvasayaḥ | ni | asmai / ava | ahan | indraḥ | uṣasaḥ | yathā | anaḥ || r̥ṣvaiḥ | agacchaḥ | sakhi-bhiḥ | ni-kāmaiḥ / sākam | prati-sthā | hr̥dyā | jaghantha ||10.73.6||
tvam | jaghantha | namucim | makhasyum / dāsam | kr̥ṇvānaḥ | r̥ṣaye | vi-māyam || tvam | cakartha | manave | syonān / pathaḥ | deva-trā | añjasā-iva | yānān ||10.73.7||
tvam | etāni | papriṣe | vi | nāma / īśānaḥ | indra | dadhiṣe | gabhastau || anu | tvā | devāḥ | śavasā | madanti / upari-budhnān | vaninaḥ | cakartha ||10.73.8||
cakram | yat | asya | ap-su | ā | ni-sattam / uto iti | tat | asmai | madhu | it | cacchadyāt || pr̥thivyām | ati-sitam | yat | ūdhaḥ / payaḥ | goṣu | adadhāḥ | oṣadhīṣu ||10.73.9||
aśvāt | iyāya | iti | yat | vadanti / ojasaḥ | jātam | uta | manye | enam || manyoḥ | iyāya | harmyeṣu | tasthau / yataḥ | pra-jajñe | indraḥ | asya | veda ||10.73.10||
vayaḥ | su-parṇāḥ | upa | seduḥ | indram / priya-medhāḥ | r̥ṣayaḥ | nādhamānāḥ || apa | dhvāntam | ūrṇuhi | pūrdhi | cakṣuḥ / mumugdhi | asmān | nidhayā-iva | baddhān ||10.73.11||

vasūnām | vā | carkr̥ṣe | iyakṣan / dhiyā | vā | yajñaiḥ | vā | rodasyoḥ || arvantaḥ | vā | ye | rayi-mantaḥ | sātau / vanum | vā | ye | su-śruṇam | su-śrutaḥ | dhuriti dhuḥ ||10.74.1||
havaḥ | eṣām | asuraḥ | nakṣata | dyām / śravasyatā | manasā | niṁsata | kṣām || cakṣāṇāḥ | yatra | suvitāya | devāḥ / dyauḥ | na | vārebhiḥ | kr̥ṇavanta | svaiḥ ||10.74.2||
iyam | eṣām | amr̥tānām | gīḥ / sarva-tātā | ye | kr̥paṇanta | ratnam || dhiyam | ca | yajñam | ca | sādhantaḥ / te | naḥ | dhāntu | vasavyam | asāmi ||10.74.3||
ā | tat | te | indra | āyavaḥ | pananta / abhi | ye | ūrvam | go-mantam | titr̥tsān || sakr̥t-svam | ye | puru-putrām | mahīm / sahasra-dhārām | br̥hatīm | dudhukṣan ||10.74.4||
śacī-vaḥ | indram | avase | kr̥ṇudhvam / anānatam | damayantam | pr̥tanyūn || r̥bhukṣaṇam | magha-vānam | su-vr̥ktim / bhartā | yaḥ | vajram | naryam | puru-kṣuḥ ||10.74.5||
yat | vavāna | puru-tamam | purāṣāṭ / ā | vr̥tra-hā | indraḥ | nāmāni | aprāḥ || aceti | pra-sahaḥ | patiḥ | tuviṣmān / yat | īm | uśmasi | kartave | karat | tat ||10.74.6||

pra | su | vaḥ | āpaḥ | mahimānam | ut-tamam / kāruḥ | vocāti | sadane | vivasvataḥ || pra | sapta-sapta | tredhā | hi | cakramuḥ / pra | sr̥tvarīṇām | ati | sindhuḥ | ojasā ||10.75.1||
pra | te | aradat | varuṇaḥ | yātave | pathaḥ / sindho iti | yat | vājān | abhi | adravaḥ | tvam || bhūmyāḥ | adhi | pra-vatā | yāsi | sānunā / yat | eṣām | agram | jagatām | irajyasi ||10.75.2||
divi | svanaḥ | yatate | bhūmyā | upari / anantam | śuṣmam | ut | iyarti | bhānunā || abhrāt-iva | pra | stanayanti | vr̥ṣṭayaḥ / sindhuḥ | yat | eti | vr̥ṣabhaḥ | na | roruvat ||10.75.3||
abhi | tvā | sindho iti | śiśum | it | na | mātaraḥ / vāśrāḥ | arṣanti | payasā-iva | dhenavaḥ || rājā-iva | yudhvā | nayasi | tvam | it | sicau / yat | āsām | agram | pra-vatām | inakṣasi ||10.75.4||
imam | me | gaṅge | yamune | sarasvati / śutudri | stomam | sacata | paruṣṇi | ā || asiknyā | marut-vr̥dhe | vitastayā / ārjīkīye | śr̥ṇuhi | ā | su-somayā ||10.75.5||
tr̥ṣṭa-amayā | prathamam | yātave | sa-jūḥ / su-sartvā | rasayā | śvetyā | tyā || tvam | sindho iti | kubhayā | go-matīm | krumum / mehatnvā | sa-ratham | yābhiḥ | īyase ||10.75.6||
r̥jītī | enī | ruśatī | mahi-tvā / pari | jrayāṁsi | bharate | rajāṁsi || adabdhā | sindhuḥ | apasām | apaḥ-tamā / aśvā | na | citrā | vapuṣī-iva | darśatā ||10.75.7||
su-aśvā | sindhuḥ | su-rathā | su-vāsāḥ / hiraṇyayī | su-kr̥tā | vājinī-vatī || ūrṇā-vatī | yuvatiḥ | sīlamā-vatī / uta | adhi | vaste | su-bhagā | madhu-vr̥dham ||10.75.8||
su-kham | ratham | yuyuje | sindhuḥ | aśvinam / tena | vājam | saniṣat | asmin | ājau || mahān | hi | asya | mahimā | panasyate / adabdhasya | sva-yaśasaḥ | vi-rapśinaḥ ||10.75.9||

ā | vaḥ | r̥ñjase | ūrjām | vi-uṣṭiṣu / indram | marutaḥ | rodasī iti | anaktana || ubhe iti | yathā | naḥ | ahanī iti | sacā-bhuvā / sadaḥ-sadaḥ | varivasyātaḥ | ut-bhidā ||10.76.1||
tat | ūm̐ iti | śreṣṭham | savanam | sunotana / atyaḥ | na | hasta-yataḥ | adriḥ | sotari || vidat | hi | aryaḥ | abhi-bhūti | pauṁsyam / mahaḥ | rāye | cit | tarute | yat | arvataḥ ||10.76.2||
tat | it | hi | asya | savanam | viveḥ | apaḥ / yathā | purā | manave | gātum | aśret || go-arṇasi | tvāṣṭre | aśva-nirniji / pra | īm | adhvareṣu | adhvarān | aśiśrayuḥ ||10.76.3||
apa | hata | rakṣasaḥ | bhaṅgura-vataḥ / skabhāyata | niḥ-r̥tim | sedhata | amatim || ā | naḥ | rayim | sarva-vīram | sunotana / deva-avyam | bharata | ślokam | adrayaḥ ||10.76.4||
divaḥ | cit | ā | vaḥ | amavat-tarebhyaḥ / vi-bhvanā | cit | āśvapaḥ-tarebhyaḥ || vāyoḥ | cit | ā | somarabhaḥ-tarebhyaḥ / agneḥ | cit | arca | pitukr̥t-tarebhyaḥ ||10.76.5||
bhurantu | naḥ | yaśasaḥ | sotu | andhasaḥ / grāvāṇaḥ | vācā | divitā | divitmatā || naraḥ | yatra | duhate | kāmyam | madhu / ā-ghoṣayantaḥ | abhitaḥ | mithaḥ-turaḥ ||10.76.6||
sunvanti | somam | rathirāsaḥ | adrayaḥ / niḥ | asya | rasam | go-iṣaḥ | duhanti | te || duhanti | ūdhaḥ | upa-secanāya | kam / naraḥ | havyā | na | marjayante | āsa-bhiḥ ||10.76.7||
ete | naraḥ | su-apasaḥ | abhūtana / ye | indrāya | sunutha | somam | adrayaḥ || vāmam-vāmam | vaḥ | divyāya | dhāmne / vasu-vasu | vaḥ | pārthivāya | sunvate ||10.76.8||

abhra-pruṣaḥ | na | vācā | pruṣa | vasu / haviṣmantaḥ | na | yajñāḥ | vi-jānuṣaḥ || su-mārutam | na | brahmāṇam | arhase | gaṇam | astoṣi | eṣām | na | śobhase ||10.77.1||
śriye | maryāsaḥ | añjīn | akr̥ṇvata / su-mārutam | na | pūrvīḥ | ati | kṣapaḥ || divaḥ | putrāsaḥ | etāḥ | na | yetire / ādityāsaḥ | te | akrāḥ | na | vavr̥dhuḥ ||10.77.2||
pra | ye | divaḥ | pr̥thivyāḥ | na | barhaṇā / tmanā | riricre | abhrāt | na | sūryaḥ || pājasvantaḥ | na | vīrāḥ | panasyavaḥ / riśādasaḥ | na | maryāḥ | abhi-dyavaḥ ||10.77.3||
yuṣmākam | budhne | apām | na | yāmani / vithuryati | na | mahī | śratharyati || viśva-psuḥ | yajñaḥ | arvāk | ayam | su | vaḥ / prayasvantaḥ | na | satrācaḥ | ā | gata ||10.77.4||
yūyam | dhūḥ-su | pra-yujaḥ | na | raśmi-bhiḥ / jyotiṣmantaḥ | na | bhāsā | vi-uṣṭiṣu || śyenāsaḥ | na | sva-yaśasaḥ | riśādasaḥ / pravāsaḥ | na | pra-sitāsaḥ | pari-pruṣaḥ ||10.77.5||
pra | yat | vahadhve | marutaḥ | parākāt / yūyam | mahaḥ | sam-varaṇasya | vasvaḥ || vidānāsaḥ | vasavaḥ | rādhyasya / ārāt | cit | dveṣaḥ | sanutaḥ | yuyota ||10.77.6||
yaḥ | ut-r̥ci | yajñe | adhvare-sthāḥ / marut-bhyaḥ | na | mānuṣaḥ | dadāśat || revat | saḥ | vayaḥ | dadhate | su-vīram / saḥ | devānām | api | go-pīthe | astu ||10.77.7||
te | hi | yajñeṣu | yajñiyāsaḥ | ūmāḥ / ādityena | nāmnā | śam-bhaviṣṭhāḥ || te | naḥ | avantu | ratha-tūḥ | manīṣām / mahaḥ | ca | yāman | adhvare | cakānāḥ ||10.77.8||

viprāsaḥ | na | manma-bhiḥ | su-ādhyaḥ / deva-avyaḥ | na | yajñaiḥ | su-apnasaḥ || rājānaḥ | na | citrāḥ | su-saṁdr̥śaḥ / kṣitīnām | na | maryāḥ | arepasaḥ ||10.78.1||
agniḥ | na | ye | bhrājasā | rukma-vakṣasaḥ / vātāsaḥ | na | sva-yujaḥ | sadyaḥ-ūtayaḥ || pra-jñātāraḥ | na | jyeṣṭhāḥ | su-nītayaḥ / su-śarmāṇaḥ | na | somāḥ | r̥tam | yate ||10.78.2||
vātāsaḥ | na | ye | dhunayaḥ | jigatnavaḥ / agnīnām | na | jihvāḥ | vi-rokiṇaḥ || varmaṇ-vantaḥ | na | yodhāḥ | śimī-vantaḥ / pitr̥̄ṇām | na | śaṁsāḥ | su-rātayaḥ ||10.78.3||
rathānām | na | ye | arāḥ | sa-nābhayaḥ / jigīvāṁsaḥ | na | śūrāḥ | abhi-dyavaḥ || vare-yavaḥ | na | maryāḥ | ghr̥ta-pruṣaḥ / abhi-svartāraḥ | arkam | na | su-stubhaḥ ||10.78.4||
aśvāsaḥ | na | ye | jyeṣṭhāsaḥ | āśavaḥ / didhiṣavaḥ | na | rathyaḥ | su-dānavaḥ || āpaḥ | na | nimnaiḥ | uda-bhiḥ | jigatnavaḥ / viśva-rūpāḥ | aṅgirasaḥ | na | sāma-bhiḥ ||10.78.5||
grāvāṇaḥ | na | sūrayaḥ | sindhu-mātaraḥ / ā-dardirāsaḥ | adrayaḥ | na | viśvahā || śiśūlāḥ | na | krīḷayaḥ | su-mātaraḥ / mahā-grāmaḥ | na | yāman | uta | tviṣā ||10.78.6||
uṣasām | na | ketavaḥ | adhvara-śriyaḥ / śubham-yavaḥ | na | añji-bhiḥ | vi | aśvitan || sindhavaḥ | na | yayiyaḥ | bhrājat-r̥ṣṭayaḥ / parā-vataḥ | na | yojanāni | mamire ||10.78.7||
su-bhāgān | naḥ | devāḥ | kr̥ṇuta | su-ratnān / asmān | stotr̥̄n | marutaḥ | vavr̥dhānāḥ || adhi | stotrasya | sakhyasya | gāta / sanāt | hi | vaḥ | ratna-dheyāni | santi ||10.78.8||

apaśyam | asya | mahataḥ | mahi-tvam / amartyasya | martyāsu | vikṣu || nānā | hanū iti | vibhr̥te iti vi-bhr̥te | sam | bharete iti / asinvatī iti | bapsatī iti | bhūri | attaḥ ||10.79.1||
guhā | śiraḥ | ni-hitam | r̥dhak | akṣī iti / asinvan | atti | jihvayā | vanāni || atrāṇi | asmai | paṭ-bhiḥ | sam | bharanti / uttāna-hastāḥ | namasā | adhi | vikṣu ||10.79.2||
pra | mātuḥ | pra-taram | guhyam | icchan / kumāraḥ | na | vīrudhaḥ | sarpat | urvīḥ || sasam | na | pakvam | avidat | śucantam / ririhvāṁsam | ripaḥ | upa-sthe | antariti ||10.79.3||
tat | vām | r̥tam | rodasī iti | pra | bravīmi / jāyamānaḥ | mātarā | garbhaḥ | atti || na | aham | devasya | martyaḥ | ciketa / agniḥ | aṅga | vi-cetāḥ | saḥ | pra-cetāḥ ||10.79.4||
yaḥ | asmai | annam | tr̥ṣu | ā-dadhāti / ājyaiḥ | ghr̥taiḥ | juhoti | puṣyati || tasmai | sahasram | akṣa-bhiḥ | vi | cakṣe / agne | viśvataḥ | pratyaṅ | asi | tvam ||10.79.5||
kim | deveṣu | tyajaḥ | enaḥ | cakartha / agne | pr̥cchāmi | nu | tvām | avidvān || akrīḷan | krīḷan | hariḥ | attave | adan / vi | parva-śaḥ | cakarta | gām-iva | asiḥ ||10.79.6||
viṣūcaḥ | aśvān | yuyuje | vane-jāḥ / r̥jīti-bhiḥ | raśanābhiḥ | gr̥bhītān || cakṣade | mitraḥ | vasu-bhiḥ | su-jātaḥ / sam | ānr̥dhe | parva-bhiḥ | vavr̥dhānaḥ ||10.79.7||

agniḥ | saptim | vājam-bharam | dadāti / agniḥ | vīram | śrutyam | karmaniḥ-sthām || agniḥ | rodasī iti | vi | carat | sam-añjan / agniḥ | nārīm | vīra-kukṣim | puram-dhim ||10.80.1||
agneḥ | apnasaḥ | sam-it | astu | bhadrā / agniḥ | mahī iti | rodasī iti | ā | viveśa || agniḥ | ekam | codayat | samat-su / agniḥ | vr̥trāṇi | dayate | purūṇi ||10.80.2||
agniḥ | ha | tyam | jarataḥ | karṇam | āva / agniḥ | at-bhyaḥ | niḥ | adahat | jarūtham || agniḥ | atrim | gharme | uruṣyat | antaḥ / agniḥ | nr̥-medham | pra-jayā | asr̥jat | sam ||10.80.3||
agniḥ | dāt | draviṇam | vīra-peśāḥ / agniḥ | r̥ṣim | yaḥ | sahasrā | sanoti || agniḥ | divi | havyam | ā | tatāna / agneḥ | dhāmāni | vi-bhr̥tā | puru-trā ||10.80.4||
agnim | ukthaiḥ | r̥ṣayaḥ | vi | hvayante / agnim | naraḥ | yāmani | bādhitāsaḥ || agnim | vayaḥ | antarikṣe | patantaḥ / agniḥ | sahasrā | pari | yāti | gonām ||10.80.5||
agnim | viśaḥ | īḷate | mānuṣīḥ | yāḥ / agnim | manuṣaḥ | nahuṣaḥ | vi | jātāḥ || agniḥ | gāndharvīm | pathyām | r̥tasya / agneḥ | gavyūtiḥ | ghr̥te | ā | ni-sattā ||10.80.6||
agnaye | brahma | r̥bhavaḥ | tatakṣuḥ / agnim | mahām | avocāma | su-vr̥ktim || agne | pra | ava | jaritāram | yaviṣṭha / agne | mahi | draviṇam | ā | yajasva ||10.80.7||

yaḥ | imā | viśvā | bhuvanāni | juhvat / r̥ṣiḥ | hotā | ni | asīdat | pitā | naḥ || saḥ | ā-śiṣā | draviṇam | icchamānaḥ / prathama-chat | avarān | ā | viveśa ||10.81.1||
kim | svit | āsīt | adhi-sthānam | ā-rambhaṇam / katamat | svit | kathā | āsīt || yataḥ | bhūmim | janayan | viśva-karmā / vi | dyām | aurṇot | mahinā | viśva-cakṣāḥ ||10.81.2||
viśvataḥ-cakṣuḥ | uta | viśvataḥ-mukhaḥ / viśvataḥ-bāhuḥ | uta | viśvataḥ-pāt || sam | bāhu-bhyām | dhamati | sam | patatraiḥ / dyāvābhūmī iti | janayan | devaḥ | ekaḥ ||10.81.3||
kim | svit | vanam | kaḥ | ūm̐ iti | saḥ | vr̥kṣaḥ | āsa / yataḥ | dyāvāpr̥thivī iti | niḥ-tatakṣuḥ || manīṣiṇaḥ | manasā | pr̥cchata | it | ūm̐ iti | tat / yat | adhi-atiṣṭhat | bhuvanāni | dhārayan ||10.81.4||
yā | te | dhāmāni | paramāṇi | yā | avamā / yā | madhyamā | viśva-karman | uta | imā || śikṣa | sakhi-bhyaḥ | haviṣi | svadhā-vaḥ / svayam | yajasva | tanvam | vr̥dhānaḥ ||10.81.5||
viśva-karman | haviṣā | vavr̥dhānaḥ / svayam | yajasva | pr̥thivīm | uta | dyām || muhyantu | anye | abhitaḥ | janāsaḥ / iha | asmākam | magha-vā | sūriḥ | astu ||10.81.6||
vācaḥ | patim | viśva-karmāṇam | ūtaye / manaḥ-juvam | vāje | adya | huvema || saḥ | naḥ | viśvāni | havanāni | joṣat / viśva-śambhūḥ | avase | sādhu-karmā ||10.81.7||

cakṣuṣaḥ | pitā | manasā | hi | dhīraḥ / ghr̥tam | ene | ajanat | namnamāne iti || yadā | it | antāḥ | adadr̥hanta | pūrve / āt | it | dyāvāpr̥thivī iti | aprathetām ||10.82.1||
viśva-karmā | vi-manāḥ | āt | vi-hāyāḥ / dhātā | vi-dhātā | paramā | uta | sam-dr̥k || teṣām | iṣṭāni | sam | iṣā | madanti / yatra | sapta-r̥ṣīn | paraḥ | ekam | āhuḥ ||10.82.2||
yaḥ | naḥ | pitā | janitā | yaḥ | vi-dhātā / dhāmāni | veda | bhuvanāni | viśvā || yaḥ | devānām | nāma-dhāḥ | ekaḥ | eva / tam | sam-praśnam | bhuvanā | yanti | anyā ||10.82.3||
te | ā | ayajanta | draviṇam | sam | asmai / r̥ṣayaḥ | pūrve | jaritāraḥ | na | bhūnā || asūrte | sūrte | rajasi | ni-satte / ye | bhūtāni | sam-akr̥ṇvan | imāni ||10.82.4||
paraḥ | divā | paraḥ | enā | pr̥thivyā / paraḥ | devebhiḥ | asuraiḥ | yat | asti || kam | svit | garbham | prathamam | dadhre | āpaḥ / yatra | devāḥ | sam-apaśyanta | viśve ||10.82.5||
tam | it | garbham | prathamam | dadhre | āpaḥ / yatra | devāḥ | sam-agacchanta | viśve || ajasya | nābhau | adhi | ekam | arpitam / yasmin | viśvāni | bhuvanāni | tasthuḥ ||10.82.6||
na | tam | vidātha | yaḥ | imā | jajāna / anyat | yuṣmākam | antaram | babhūva || nīhāreṇa | prāvr̥tāḥ | jalpyā | ca / asu-tr̥paḥ | uktha-śasaḥ | caranti ||10.82.7||

yaḥ | te | manyo iti | avidhat | vajra | sāyaka / sahaḥ | ojaḥ | puṣyati | viśvam | ānuṣak || sahyāma | dāsam | āryam | tvayā | yujā / sahaḥ-kr̥tena | sahasā | sahasvatā ||10.83.1||
manyuḥ | indraḥ | manyuḥ | eva | āsa | devaḥ / manyuḥ | hotā | varuṇaḥ | jāta-vedāḥ || manyum | viśaḥ | īḷate | mānuṣīḥ | yāḥ / pāhi | naḥ | manyo iti | tapasā | sa-joṣāḥ ||10.83.2||
abhi | ihi | manyo iti | tavasaḥ | tavīyān / tapasā | yujā | vi | jahi | śatrūn || amitra-hā | vr̥tra-hā | dasyu-hā | ca / viśvā | vasūni | ā | bhara | tvam | naḥ ||10.83.3||
tvam | hi | manyo iti | abhibhūti-ojāḥ / svayam-bhūḥ | bhāmaḥ | abhimāti-sahaḥ || viśva-carṣaṇiḥ | sahuriḥ | sahāvān / asmāsu | ojaḥ | pr̥tanāsu | dhehi ||10.83.4||
abhāgaḥ | san | apa | parā-itaḥ | asmi / tava | kratvā | taviṣasya | praceta iti pra-cetaḥ || tam | tvā | manyo iti | akratuḥ | jihīḷa / aham | svā | tanūḥ | bala-deyāya | mā | ā | ihi ||10.83.5||
ayam | te | asmi | upa | mā | ā | ihi | arvāṅ / pratīcīnaḥ | sahure | viśva-dhāyaḥ || manyo iti | vajrin | abhi | mām | ā | vavr̥tsva / hanāva | dasyūn | uta | bodhi | āpeḥ ||10.83.6||
abhi | pra | ihi | dakṣiṇataḥ | bhava | me / adha | vr̥trāṇi | jaṅghanāva | bhūri || juhomi | te | dharuṇam | madhvaḥ | agram / ubhau | upa-aṁśu | prathamā | pibāva ||10.83.7||

tvayā | manyo iti | sa-ratham | ā-rujantaḥ / harṣamāṇāsaḥ | dhr̥ṣitāḥ | marutvaḥ || tigma-iṣavaḥ | āyudhā | sam-śiśānāḥ / abhi | pra | yantu | naraḥ | agni-rūpāḥ ||10.84.1||
agniḥ-iva | manyo iti | tviṣitaḥ | sahasva / senā-nīḥ | naḥ | sahure | hūtaḥ | edhi || hatvāya | śatrūn | vi | bhajasva | vedaḥ / ojaḥ | mimānaḥ | vi | mr̥dhaḥ | nudasva ||10.84.2||
sahasva | manyo iti | abhi-mātim | asme iti / rujan | mr̥ṇan | pra-mr̥ṇan | pra | ihi | śatrūn || ugram | te | pājaḥ | nanu | ā | rurudhre / vaśī | vaśam | nayase | eka-ja | tvam ||10.84.3||
ekaḥ | bahūnām | asi | manyo iti | īḷitaḥ / viśam-viśam | yudhaye | sam | śiśādhi || akr̥tta-ruk | tvayā | yujā | vayam / dyu-mantam | ghoṣam | vi-jayāya | kr̥ṇmahe ||10.84.4||
vijeṣa-kr̥t | indraḥ-iva | anava-bravaḥ / asmākam | manyo iti | adhi-pāḥ | bhava | iha || priyam | te | nāma | sahure | gr̥ṇīmasi / vidma | tam | utsam | yataḥ | ā-babhūtha ||10.84.5||
ā-bhūtyā | saha-jāḥ | vajra | sāyaka / sahaḥ | bibharṣi | abhi-bhūte | ut-taram || kratvā | naḥ | manyo iti | saha | medī | edhi / mahā-dhanasya | puru-hūta | sam-sr̥ji ||10.84.6||
sam-sr̥ṣṭam | dhanam | ubhayam | sam-ākr̥tam / asmabhyam | dattām | varuṇaḥ | ca | manyuḥ || bhiyam | dadhānāḥ | hr̥dayeṣu | śatravaḥ / parā-jitāsaḥ | apa | ni | layantām ||10.84.7||

satyena | uttabhitā | bhūmiḥ / sūryeṇa | uttabhitā | dyauḥ || r̥tena | ādityāḥ | tiṣṭhanti / divi | somaḥ | adhi | śritaḥ ||10.85.1||
somena | ādityāḥ | balinaḥ / somena | pr̥thivī | mahī || atho iti | nakṣatrāṇām | eṣām / upa-sthe | somaḥ | ā-hitaḥ ||10.85.2||
somam | manyate | papi-vān / yat | sam-piṁṣanti | oṣadhim || somam | yam | brahmāṇaḥ | viduḥ / na | tasya | aśnāti | kaḥ | cana ||10.85.3||
ācchat-vidhānaiḥ | gupitaḥ / bārhataiḥ | soma | rakṣitaḥ || grāvṇām | it | śr̥ṇvan | tiṣṭhasi / na | te | aśnāti | pārthivaḥ ||10.85.4||
yat | tvā | deva | pra-pibanti / tataḥ | ā | pyāyase | punariti || vāyuḥ | somasya | rakṣitā / samānām | māsaḥ | ā-kr̥tiḥ ||10.85.5||
raibhī | āsīt | anu-deyī / nārāśaṁsī | ni-ocanī || sūryāyāḥ | bhadram | it | vāsaḥ / gāthayā | eti | pari-kr̥tam ||10.85.6||
cittiḥ | āḥ | upa-barhaṇam / cakṣuḥ | āḥ | abhi-añjanam || dyauḥ | bhūmiḥ | kośaḥ | āsīt / yat | ayāt | sūryā | patim ||10.85.7||
stomāḥ | āsan | prati-dhayaḥ / kurīram | chandaḥ | opaśaḥ || sūryāyāḥ | aśvinā | varā / agniḥ | āsīt | puraḥ-gavaḥ ||10.85.8||
somaḥ | vadhū-yuḥ | abhavat / aśvinā | āstām | ubhā | varā || sūryām | yat | patye | śaṁsantīm / manasā | savitā | adadāt ||10.85.9||
manaḥ | asyāḥ | anaḥ | āsīt / dyauḥ | āsīt | uta | chadiḥ || śukrau | anaḍvāhau | āstām / yat | ayāt | sūryā | gr̥ham ||10.85.10||
r̥k-sāmābhyām | abhi-hitau / gāvau | te | sāmanau | itaḥ || śrotram | te | cakre iti | āstām / divi | panthāḥ | carācaraḥ ||10.85.11||
śucī iti | te | cakre iti | yātyāḥ / vi-ānaḥ | akṣaḥ | ā-hataḥ || anaḥ | manasmayam | sūryā / ā | arohat | pra-yatī | patim ||10.85.12||
sūryāyāḥ | vahatuḥ | pra | agāt / savitā | yam | ava-asr̥jat || aghāsu | hanyante | gāvaḥ / arjunyoḥ | pari | uhyate ||10.85.13||
yat | aśvinā | pr̥cchamānau | ayātam / tri-cakreṇa | vahatum | sūryāyāḥ || viśve | devāḥ | anu | tat | vām | ajānan / putraḥ | pitarau | avr̥ṇīta | pūṣā ||10.85.14||
yat | ayātam | śubhaḥ | patī iti / vare-yam | sūryām | upa || kva | ekam | cakram | vām | āsīt / kva | deṣṭrāya | tasthathuḥ ||10.85.15||
dve iti | te | cakre iti | sūrye / brahmāṇaḥ | r̥tu-thā | viduḥ || atha | ekam | cakram | yat | guhā / tat | addhātayaḥ | it | viduḥ ||10.85.16||
sūryāyai | devebhyaḥ / mitrāya | varuṇāya | ca || ye | bhūtasya | pra-cetasaḥ / idam | tebhyaḥ | akaram | namaḥ ||10.85.17||
pūrva-aparam | carataḥ | māyayā | etau / śiśū iti | krīḷantau | pari | yātaḥ | adhvaram || viśvāni | anyaḥ | bhuvanā | abhi-caṣṭe / r̥tūn | anyaḥ | vi-dadhat | jāyate | punariti ||10.85.18||
navaḥ-navaḥ | bhavati | jāyamānaḥ / ahnām | ketuḥ | uṣasām | eti | agram || bhāgam | devebhyaḥ | vi | dadhāti | ā-yan / pra | candramāḥ | tirate | dīrgham | āyuḥ ||10.85.19||
su-kiṁśukam | śalmalim | viśva-rūpam / hiraṇya-varṇam | su-vr̥tam | su-cakram || ā | roha | sūrye | amr̥tasya | lokam / syonam | patye | vahatum | kr̥ṇuṣva ||10.85.20||
ut | īrṣva | ataḥ | pati-vatī | hi | eṣā / viśva-vasum | namasā | gīḥ-bhiḥ | īḷe || anyām | iccha | pitr̥-sadam | vi-aktām / saḥ | te | bhāgaḥ | januṣā | tasya | viddhi ||10.85.21||
ut | īrṣva | ataḥ | viśvavaso iti viśva-vaso / namasā | īḷāmahe | tvā || anyām | iccha | pra-pharvyam / sam | jāyām | patyā | sr̥ja ||10.85.22||
anr̥kṣarāḥ | r̥javaḥ | santu | panthāḥ / yebhiḥ | sakhāyaḥ | yanti | naḥ | vare-yam || sam | aryamā | sam | bhagaḥ | naḥ | ninīyāt / sam | jāḥpatyam | su-yamam | astu | devāḥ ||10.85.23||
pra | tvā | muñcāmi | varuṇasya | pāśāt / yena | tvā | abadhnāt | savitā | su-śevaḥ || r̥tasya | yonau | su-kr̥tasya | loke / ariṣṭām | tvā | saha | patyā | dadhāmi ||10.85.24||
pra | itaḥ | muñcāmi | na | amutaḥ / su-baddhām | amutaḥ | karam || yathā | iyam | indra | mīḍhvaḥ / su-putrā | su-bhagā | asati ||10.85.25||
pūṣā | tvā | itaḥ | nayatu | hasta-gr̥hya / aśvinā | tvā | pra | vahatām | rathena || gr̥hān | gaccha | gr̥ha-patnī | yathā | asaḥ / vaśinī | tvam | vidatham | ā | vadāsi ||10.85.26||
iha | priyam | pra-jayā | te | sam | r̥dhyatām / asmin | gr̥he | gārha-patyāya | jāgr̥hi || enā | patyā | tanvam | sam | sr̥jasva / adha | jivrī iti | vidatham | ā | vadāthaḥ ||10.85.27||
nīla-lohitam | bhavati / kr̥tyā | āsaktiḥ | vi | ajyate || edhante | asyāḥ | jñātayaḥ / patiḥ | bandheṣu | badhyate ||10.85.28||
parā | dehi | śāmulyam / brahma-bhyaḥ | vi | bhaja | vasu || kr̥tyā | eṣā | pat-vatī | bhūtvī / ā | jāyā | viśate | patim ||10.85.29||
aśrīrā | tanūḥ | bhavati / ruśatī | pāpayā | amuyā || patiḥ | yat | vadhvaḥ | vāsasā / svam | aṅgam | abhi-dhitsate ||10.85.30||
ye | vadhvaḥ | candram | vahatum / yakṣmāḥ | yanti | janāt | anu || punariti | tān | yajñiyāḥ | devāḥ / nayantu | yataḥ | ā-gatāḥ ||10.85.31||
mā | vidan | pari-panthinaḥ / ye | ā-sīdanti | daṁpatī iti dam-patī || su-gebhiḥ | duḥ-gam | ati | itām / apa | drāntu | arātayaḥ ||10.85.32||
su-maṅgalīḥ | iyam | vadhūḥ / imām | sam-eta | paśyata || saubhāgyam | asyai | dattvāya / atha | astam | vi | parā | itana ||10.85.33||
tr̥ṣṭam | etat | kaṭukam | etat / apāṣṭha-vat | viṣa-vat | na | etat | attave || sūryām | yaḥ | brahmā | vidyāt / saḥ | it | vādhū-yam | arhati ||10.85.34||
ā-śasanam | vi-śasanam / atho iti | adhi-vikartanam || sūryāyāḥ | paśya | rūpāṇi / tāni | brahmā | tu | śundhati ||10.85.35||
gr̥bhṇāmi | te | saubhaga-tvāya | hastam / mayā | patyā | jarat-aṣṭiḥ | yathā | asaḥ || bhagaḥ | aryamā | savitā | puram-dhiḥ / mahyam | tvā | aduḥ | gārha-patyāya | devāḥ ||10.85.36||
tām | pūṣan | śiva-tamām | ā | īrayasva / yasyām | bījam | manuṣyāḥ | vapanti || yā | naḥ | ūrū iti | uśatī | vi-śrayāte / yasyām | uśantaḥ | pra-harāma | śepam ||10.85.37||
tubhyam | agre | pari | avahan / sūryām | vahatunā | saha || punariti | pati-bhyaḥ | jāyām / dāḥ | agne | pra-jayā | saha ||10.85.38||
punariti | patnīm | agniḥ | adāt / āyuṣā | saha | varcasā || dīrgha-āyuḥ | asyāḥ | yaḥ | patiḥ / jīvāti | śaradaḥ | śatam ||10.85.39||
somaḥ | prathamaḥ | vivide / gandharvaḥ | vivide | ut-taraḥ || tr̥tīyaḥ | agniḥ | te | patiḥ / turīyaḥ | te | manuṣya-jāḥ ||10.85.40||
somaḥ | dadat | gandharvāya / gandharvaḥ | dadat | agnaye || rayim | ca | putrān | ca | adāt / agniḥ | mahyam | atho iti | imām ||10.85.41||
iha | eva | stam | mā | vi | yauṣṭam / viśvam | āyuḥ | vi | aśnutam || krīḷantau | putraiḥ | naptr̥-bhiḥ / modamānau | sve | gr̥he ||10.85.42||
ā | naḥ | pra-jām | janayatu | prajā-patiḥ / ā-jarasāya | sam | anaktu | aryamā || aduḥ-maṅgalīḥ | pati-lokam | ā | viśa / śam | naḥ | bhava | dvi-pade | śam | catuḥ-pade ||10.85.43||
aghora-cakṣuḥ | apati-ghnī | edhi / śivā | paśu-bhyaḥ | su-manāḥ | su-varcāḥ || vīra-sūḥ | deva-kāmā | syonā / śam | naḥ | bhava | dvi-pade | śam | catuḥ-pade ||10.85.44||
imām | tvam | indra | mīḍhvaḥ / su-putrām | su-bhagām | kr̥ṇu || daśa | asyām | putrān | ā | dhehi / patim | ekādaśam | kr̥dhi ||10.85.45||
sam-rājñī | śvaśure | bhava / sam-rājñī | śvaśrvām | bhava || nanāndari | sam-rājñī | bhava / sam-rājñī | adhi | devr̥ṣu ||10.85.46||
sam | añjantu | viśve | devāḥ / sam | āpaḥ | hr̥dayāni | nau || sam | mātariśvā | sam | dhātā / sam | ūm̐ iti | deṣṭrī | dadhātu | nau ||10.85.47||

vi | hi | sotoḥ | asr̥kṣata / na | indram | devam | amaṁsata || yatra | amadat | vr̥ṣākapiḥ / aryaḥ | puṣṭeṣu | mat-sakhā / viśvasmāt | indraḥ | ut-taraḥ ||10.86.1||
parā | hi | indra | dhāvasi / vr̥ṣākapeḥ | ati | vyathiḥ || no iti | aha | pra | vindasi / anyatra | soma-pītaye / viśvasmāt | indraḥ | ut-taraḥ ||10.86.2||
kim | ayam | tvām | vr̥ṣākapiḥ / cakāra | haritaḥ | mr̥gaḥ || yasmai | irasyasi | it | ūm̐ iti / nu | aryaḥ | vā | puṣṭi-mat | vasu / viśvasmāt | indraḥ | ut-taraḥ ||10.86.3||
yam | imam | tvam | vr̥ṣākapim / priyam | indra | abhi-rakṣasi || śvā | nu | asya | jambhiṣat / api | karṇe | varāha-yuḥ / viśvasmāt | indraḥ | ut-taraḥ ||10.86.4||
priyā | taṣṭāni | me | kapiḥ / vi-aktā | vi | adūduṣat || śiraḥ | nu | asya | rāviṣam / na | su-gam | duḥ-kr̥te | bhuvam / viśvasmāt | indraḥ | ut-taraḥ ||10.86.5||
na | mat | strī | subhasat-tarā / na | suyāśu-tarā | bhuvat || na | mat | prati-cyavīyasī / na | sakthi | ut-yamīyasī / viśvasmāt | indraḥ | ut-taraḥ ||10.86.6||
uve | amba | sulābhike | yathā-iva | aṅga | bhaviṣyati || bhasat | me | amba | sakthi | me / śiraḥ | me | vi-iva | hr̥ṣyati / viśvasmāt | indraḥ | ut-taraḥ ||10.86.7||
kim | subāho iti su-bāho | su-aṅgure / pr̥thusto iti pr̥thu-sto | pr̥thu-jaghane || kim | śūra-patni | naḥ | tvam / abhi | amīṣi | vr̥ṣākapim / viśvasmāt | indraḥ | ut-taraḥ ||10.86.8||
avīrām-iva | mām | ayam / śarāruḥ | abhi | manyate || uta | aham | asmi | vīriṇī / indra-patnī | marut-sakhā / viśvasmāt | indraḥ | ut-taraḥ ||10.86.9||
sam-hotram | sma | purā | nārī / samanam | vā | ava | gacchati || vedhāḥ | r̥tasya | vīriṇī / indra-patnī | mahīyate / viśvasmāt | indraḥ | ut-taraḥ ||10.86.10||
indrāṇīm | āsu | nāriṣu / su-bhagām | aham | aśravam || nahi | asyāḥ | aparam | cana / jarasā | marate | patiḥ / viśvasmāt | indraḥ | ut-taraḥ ||10.86.11||
na | aham | indrāṇi | raraṇa / sakhyuḥ | vr̥ṣākapeḥ | r̥te || yasya | idam | apyam | haviḥ / priyam | deveṣu | gacchati / viśvasmāt | indraḥ | ut-taraḥ ||10.86.12||
vr̥ṣākapāyi | revati / su-putre | āt | ūm̐ iti | su-snuṣe || ghasat | te | indraḥ | ukṣaṇaḥ / priyam | kācit-karam | haviḥ / viśvasmāt | indraḥ | ut-taraḥ ||10.86.13||
ukṣṇaḥ | hi | me | pañca-daśa / sākam | pacanti | viṁśatim || uta | aham | admi | pīvaḥ | it / ubhā | kukṣī iti | pr̥ṇanti | me / viśvasmāt | indraḥ | ut-taraḥ ||10.86.14||
vr̥ṣabhaḥ | na | tigma-śr̥ṅgaḥ / antaḥ | yūtheṣu | roruvat || manthaḥ | te | indra | śam | hr̥de / yam | te | sunoti | bhāvayuḥ / viśvasmāt | indraḥ | ut-taraḥ ||10.86.15||
na | saḥ | īśe | yasya | rambate / antarā | sakthyā | kapr̥t || saḥ | it | īśe | yasya | romaśam / ni-seduṣaḥ | vi-jr̥mbhate / viśvasmāt | indraḥ | ut-taraḥ ||10.86.16||
na | saḥ | īśe | yasya | romaśam / ni-seduṣaḥ | vi-jr̥mbhate || saḥ | it | īśe | yasya | rambate / antarā | sakthyā | kapr̥t / viśvasmāt | indraḥ | ut-taraḥ ||10.86.17||
ayam | indra | vr̥ṣākapiḥ / parasvantam | hatam | vidat || asim | sūnām | navam | carum / āt | edhasya | anaḥ | ā-citam / viśvasmāt | indraḥ | ut-taraḥ ||10.86.18||
ayam | emi | vi-cākaśat / vi-cinvan | dāsam | āryam || pibāmi | pāka-sutvanaḥ / abhi | dhīram | acākaśam / viśvasmāt | indraḥ | ut-taraḥ ||10.86.19||
dhanva | ca | yat | kr̥ntatram | ca / kati | svit | tā | vi | yojanā || nedīyasaḥ | vr̥ṣākape / astam | ā | ihi | gr̥hān | upa / viśvasmāt | indraḥ | ut-taraḥ ||10.86.20||
punaḥ | ā | ihi | vr̥ṣākape / suvitā | kalpayāvahai || yaḥ | eṣaḥ | svapna-naṁśanaḥ / astam | eṣi | pathā | punaḥ / viśvasmāt | indraḥ | ut-taraḥ ||10.86.21||
yat | udañcaḥ | vr̥ṣākape / gr̥ham | indra | ajagantana || kva | syaḥ | pulvaghaḥ | mr̥gaḥ / kam | agan | jana-yopanaḥ / viśvasmāt | indraḥ | ut-taraḥ ||10.86.22||
paśuḥ | ha | nāma | mānavī / sākam | sasūva | viṁśatim || bhadram | bhala | tyasyai | abhūt / yasyāḥ | udaram | āmayat / viśvasmāt | indraḥ | ut-taraḥ ||10.86.23||

rakṣaḥ-hanam | vājinam | ā | jigharmi / mitram | prathiṣṭham | upa | yāmi | śarma || śiśānaḥ | agniḥ | kratu-bhiḥ | sam-iddhaḥ / saḥ | naḥ | divā | saḥ | riṣaḥ | pātu | naktam ||10.87.1||
ayaḥ-daṁṣṭraḥ | arciṣā | yātu-dhānān / upa | spr̥śa | jāta-vedaḥ | sam-iddhaḥ || ā | jihvayā | mūra-devān | rabhasva / kravya-adaḥ | vr̥ktvī | api | dhatsva | āsan ||10.87.2||
ubhā | ubhayāvin | upa | dhehi | daṁṣṭrā / hiṁsraḥ | śiśānaḥ | avaram | param | ca || uta | antarikṣe | pari | yāhi | rājan / jambhaiḥ | sam | dhehi | abhi | yātu-dhānān ||10.87.3||
yajñaiḥ | iṣūḥ | sam-namamānaḥ | agne / vācā | śalyān | aśani-bhiḥ | dihānaḥ || tābhiḥ | vidhya | hr̥daye | yātu-dhānān / pratīcaḥ | bāhūn | prati | bhaṅdhi | eṣām ||10.87.4||
agne | tvacam | yātu-dhānasya | bhindhi / hiṁsrā | aśaniḥ | harasā | hantu | enam || pra | parvāṇi | jāta-vedaḥ | śr̥ṇīhi / kravya-at | kraviṣṇuḥ | vi | cinotu | vr̥kṇam ||10.87.5||
yatra | idānīm | paśyasi | jāta-vedaḥ / tiṣṭhantam | agne | uta | vā | carantam || yat | vā | antarikṣe | pathi-bhiḥ | patantam / tam | astā | vidhya | śarvā | śiśānaḥ ||10.87.6||
uta | ā-labdham | spr̥ṇuhi | jāta-vedaḥ / ā-lebhānāt | r̥ṣṭi-bhiḥ | yātu-dhānāt || agne | pūrvaḥ | ni | jahi | śośucānaḥ / āma-adaḥ | kṣviṅkāḥ | tam | adantu | enīḥ ||10.87.7||
iha | pra | brūhi | yatamaḥ | saḥ | agne / yaḥ | yātu-dhānaḥ | yaḥ | idam | kr̥ṇoti || tam | ā | rabhasva | sam-idhā | yaviṣṭha / nr̥-cakṣasaḥ | cakṣuṣe | randhaya | enam ||10.87.8||
tīkṣṇena | agne | cakṣuṣā | rakṣa | yajñam / prāñcam | vasu-bhyaḥ | pra | naya | pra-cetaḥ || hiṁsram | rakṣāṁsi | abhi | śośucānam / mā | tvā | dabhan | yātu-dhānāḥ | nr̥-cakṣaḥ ||10.87.9||
nr̥-cakṣāḥ | rakṣaḥ | pari | paśya | vikṣu / tasya | trīṇi | prati | śr̥ṇīhi | agrā || tasya | agne | pr̥ṣṭīḥ | harasā | śr̥ṇīhi / tredhā | mūlam | yātu-dhānasya | vr̥śca ||10.87.10||
triḥ | yātu-dhānaḥ | pra-sitim | te | etu / r̥tam | yaḥ | agne | anr̥tena | hanti || tam | arciṣā | sphūrjayan | jāta-vedaḥ / sam-akṣam | enam | gr̥ṇate | ni | vr̥ṅdhi ||10.87.11||
tat | agne | cakṣuḥ | prati | dhehi | rebhe / śapha-ārujam | yena | paśyasi | yātu-dhānam || atharva-vat | jyotiṣā | daivyena / satyam | dhūrvantam | acitam | ni | oṣa ||10.87.12||
yat | agne | adya | mithunā | śapātaḥ / yat | vācaḥ | tr̥ṣṭam | janayanta | rebhāḥ || manyoḥ | manasaḥ | śaravyā | jāyate / yā | tayā | vidhya | hr̥daye | yātu-dhānān ||10.87.13||
parā | śr̥ṇīhi | tapasā | yātu-dhānān / parā | agne | rakṣaḥ | harasā | śr̥ṇīhi || parā | arciṣā | mūra-devān | śr̥ṇīhi / parā | asu-tr̥paḥ | abhi | śośucānaḥ ||10.87.14||
parā | adya | devāḥ | vr̥jinam | śr̥ṇantu / pratyak | enam | śapathāḥ | yantu | tr̥ṣṭāḥ || vācā-stenam | śaravaḥ | r̥cchantu | marman / viśvasya | etu | pra-sitim | yātu-dhānaḥ ||10.87.15||
yaḥ | pauruṣeyeṇa | kraviṣā | sam-aṅkte / yaḥ | aśvyena | paśunā | yātu-dhānaḥ || yaḥ | aghnyāyāḥ | bharati | kṣīram | agne / teṣām | śīrṣāṇi | harasā | api | vr̥śca ||10.87.16||
saṁvatsarīṇam | payaḥ | usriyāyāḥ / tasya | mā | aśīt | yātu-dhānaḥ | nr̥-cakṣaḥ || pīyūṣam | agne | yatamaḥ | titr̥psāt / tam | pratyañcam | arciṣā | vidhya | marman ||10.87.17||
viṣam | gavām | yātu-dhānāḥ | pibantu / ā | vr̥ścyantām | aditaye | duḥ-evāḥ || parā | enān | devaḥ | savitā | dadātu / parā | bhāgam | oṣadhīnām | jayantām ||10.87.18||
sanāt | agne | mr̥ṇasi | yātu-dhānān / na | tvā | rakṣāṁsi | pr̥tanāsu | jigyuḥ || anu | daha | saha-mūrān | kravya-adaḥ / mā | te | hetyāḥ | mukṣata | daivyāyāḥ ||10.87.19||
tvam | naḥ | agne | adharāt | udaktāt / tvam | paścāt | uta | rakṣa | purastāt || prati | te | te | ajarāsaḥ | tapiṣṭhāḥ / agha-śaṁsam | śośucataḥ | dahantu ||10.87.20||
paścāt | purastāt | adharāt | udaktāt / kaviḥ | kāvyena | pari | pāhi | rājan || sakhe | sakhāyam | ajaraḥ | jarimṇe / agne | martān | amartyaḥ | tvam | naḥ ||10.87.21||
pari | tvā | agne | puram | vayam / vipram | sahasya | dhīmahi || dhr̥ṣat-varṇam | dive-dive / hantāram | bhaṅgura-vatām ||10.87.22||
viṣeṇa | bhaṅgura-vataḥ / prati | sma | rakṣasaḥ | daha || agne | tigmena | śociṣā / tapuḥ-agrābhiḥ | r̥ṣṭi-bhiḥ ||10.87.23||
prati | agne | mithunā | daha / yātu-dhānā | kimīdinā || sam | tvā | śiśāmi | jāgr̥hi / adabdham | vipra | manma-bhiḥ ||10.87.24||
prati | agne | harasā | haraḥ / śr̥ṇīhi | viśvataḥ | prati || yātu-dhānasya | rakṣasaḥ / balam | vi | ruja | vīryam ||10.87.25||

haviḥ | pāntam | ajaram | svaḥ-vidi / divi-spr̥śi | ā-hutam | juṣṭam | agnau || tasya | bharmaṇe | bhuvanāya | devāḥ / dharmaṇe | kam | svadhayā | paprathanta ||10.88.1||
gīrṇam | bhuvanam | tamasā | apa-gūḷham / āviḥ | svaḥ | abhavat | jāte | agnau || tasya | devāḥ | pr̥thivī | dyauḥ | uta | āpaḥ / araṇayan | oṣadhīḥ | sakhye | asya ||10.88.2||
devebhiḥ | nu | iṣitaḥ | yajñiyebhiḥ / agnim | stoṣāṇi | ajaram | br̥hantam || yaḥ | bhānunā | pr̥thivīm | dyām | uta | imām / ā-tatāna | rodasī iti | antarikṣam ||10.88.3||
yaḥ | hotā | āsīt | prathamaḥ | deva-juṣṭaḥ / yam | sam-āñjan | ājyena | vr̥ṇānāḥ || saḥ | patatri | itvaram | sthāḥ | jagat | yat / śvātram | agniḥ | akr̥ṇot | jāta-vedāḥ ||10.88.4||
yat | jāta-vedaḥ | bhuvanasya | mūrdhan / atiṣṭhaḥ | agne | saha | rocanena || tam | tvā | ahema | mati-bhiḥ | gīḥ-bhiḥ | ukthaiḥ / saḥ | yajñiyaḥ | abhavaḥ | rodasi-prāḥ ||10.88.5||
mūrdhā | bhuvaḥ | bhavati | naktam | agniḥ / tataḥ | sūryaḥ | jāyate | prātaḥ | ut-yan || māyām | ūm̐ iti | tu | yajñiyānām | etām / apaḥ | yat | tūrṇiḥ | carati | pra-jānan ||10.88.6||
dr̥śenyaḥ | yaḥ | mahinā | sam-iddhaḥ / arocata | divi-yoniḥ | vibhā-vā || tasmin | agnau | sūkta-vākena | devāḥ / haviḥ | viśve | ā | ajuhavuḥ | tanū-pāḥ ||10.88.7||
sūkta-vākam | prathamam | āt | it | agnim / āt | it | haviḥ | ajanayanta | devāḥ || saḥ | eṣām | yajñaḥ | abhavat | tanū-pāḥ / tam | dyauḥ | veda | tam | pr̥thivī | tam | āpaḥ ||10.88.8||
yam | devāsaḥ | ajanayanta | agnim / yasmin | ā | ajuhavuḥ | bhuvanāni | viśvā || saḥ | arciṣā | pr̥thivīm | dyām | uta | imām / r̥ju-yamānaḥ | atapat | mahi-tvā ||10.88.9||
stomena | hi | divi | devāsaḥ | agnim / ajījanan | śakti-bhiḥ | rodasi-prām || tam | ūm̐ iti | akr̥ṇvan | tredhā | bhuve | kam / saḥ | oṣadhīḥ | pacati | viśva-rūpāḥ ||10.88.10||
yadā | it | enam | adadhuḥ | yajñiyāsaḥ / divi | devāḥ | sūryam | āditeyam || yadā | cariṣṇū iti | mithunau | abhūtām / āt | it | pra | apaśyan | bhuvanāni | viśvā ||10.88.11||
viśvasmai | agnim | bhuvanāya | devāḥ / vaiśvānaram | ketum | ahnām | akr̥ṇvan || ā | yaḥ | tatāna | uṣasaḥ | vi-bhātīḥ / apo iti | ūrṇoti | tamaḥ | arciṣā | yan ||10.88.12||
vaiśvānaram | kavayaḥ | yajñiyāsaḥ / agnim | devāḥ | ajanayan | ajuryam || nakṣatram | pratnam | aminat | cariṣṇu / yakṣasya | adhi-akṣam | taviṣam | br̥hantam ||10.88.13||
vaiśvānaram | viśvahā | dīdi-vāṁsam / mantraiḥ | agnim | kavim | accha | vadāmaḥ || yaḥ | mahimnā | pari-babhūva | urvī iti / uta | avastāt | uta | devaḥ | parastāt ||10.88.14||
dve iti | srutī iti | aśr̥ṇavam | pitr̥̄ṇām / aham | devānām | uta | martyānām || tābhyām | idam | viśvam | ejat | sam | eti / yat | antarā | pitaram | mātaram | ca ||10.88.15||
dve iti | samīcī iti sam-īcī | bibhr̥taḥ | carantam / śīrṣataḥ | jātam | manasā | vi-mr̥ṣṭam || saḥ | pratyaṅ | viśvā | bhuvanāni | tasthau / apra-yucchan | taraṇiḥ | bhrājamānaḥ ||10.88.16||
yatra | vadete iti | avaraḥ | paraḥ | ca / yajña-nyoḥ | kataraḥ | nau | vi | veda || ā | śekuḥ | it | sadha-mādam | sakhāyaḥ / nakṣanta | yajñam | kaḥ | idam | vi | vocat ||10.88.17||
kati | agnayaḥ | kati | sūryāsaḥ / kati | uṣasaḥ | kati | ūm̐ iti | svit | āpaḥ || na | upa-spijam | vaḥ | pitaraḥ | vadāmi / pr̥cchāmi | vaḥ | kavayaḥ | vidmane | kam ||10.88.18||
yāvat-mātram | uṣasaḥ | na | pratīkam / su-parṇyaḥ | vasate | mātariśvaḥ || tāvat | dadhāti | upa | yajñam | ā-yan / brāhmaṇaḥ | hotuḥ | avaraḥ | ni-sīdan ||10.88.19||

indram | stava | nr̥-tamam | yasya | mahnā / vi-babādhe | rocanā | vi | jmaḥ | antān || ā | yaḥ | paprau | carṣaṇi-dhr̥t | varaḥ-bhiḥ / pra | sindhu-bhyaḥ | riricānaḥ | mahi-tvā ||10.89.1||
saḥ | sūryaḥ | pari | uru | varāṁsi | ā | indraḥ | vavr̥tyāt | rathyā-iva | cakrā || atiṣṭhantam | apasyam | na | sargam / kr̥ṣṇā | tamāṁsi | tviṣyā | jaghāna ||10.89.2||
samānam | asmai | anapa-vr̥t | arca / kṣmayā | divaḥ | asamam | brahma | navyam || vi | yaḥ | pr̥ṣṭhā-iva | janimāni | aryaḥ / indraḥ | cikāya | na | sakhāyam | īṣe ||10.89.3||
indrāya | giraḥ | aniśita-sargāḥ / apaḥ | pra | īrayam | sagarasya | budhnāt || yaḥ | akṣeṇa-iva | cakriyā | śacībhiḥ / viṣvak | tastambha | pr̥thivīm | uta | dyām ||10.89.4||
āpānta-manyuḥ | tr̥pala-prabharmā / dhuniḥ | śimī-vān | śaru-mān | r̥jīṣī || somaḥ | viśvāni | atasā | vanāni / na | arvāk | indram | prati-mānāni | debhuḥ ||10.89.5||
na | yasya | dyāvāpr̥thivī iti | na | dhanva / na | antarikṣam | na | adrayaḥ | somaḥ | akṣāriti || yat | asya | manyuḥ | adhi-nīyamānaḥ / śr̥ṇāti | vīḷu | rujati | sthirāṇi ||10.89.6||
jaghāna | vr̥tram | sva-dhitiḥ | vanā-iva / ruroja | puraḥ | aradat | na | sindhūn || bibheda | girim | navam | it | na | kumbham / ā | gāḥ | indraḥ | akr̥ṇuta | svayuk-bhiḥ ||10.89.7||
tvam | ha | tyat | r̥ṇa-yāḥ | indra | dhīraḥ / asiḥ | na | parva | vr̥jinā | śr̥ṇāsi || pra | ye | mitrasya | varuṇasya | dhāma / yujam | na | janāḥ | minanti | mitram ||10.89.8||
pra | ye | mitram | pra | aryamaṇam | duḥ-evāḥ / pra | sam-giraḥ | pra | varuṇam | minanti || ni | amitreṣu | vadham | indra | tumram / vr̥ṣan | vr̥ṣāṇam | aruṣam | śiśīhi ||10.89.9||
indraḥ | divaḥ | indraḥ | īśe | pr̥thivyāḥ / indraḥ | apām | indraḥ | it | parvatānām || indraḥ | vr̥dhām | indraḥ | it | medhirāṇām / indraḥ | kṣeme | yoge | havyaḥ | indraḥ ||10.89.10||
pra | aktu-bhyaḥ | indraḥ | pra | vr̥dhaḥ | aha-bhyaḥ / pra | antarikṣāt | pra | samudrasya | dhāseḥ || pra | vātasya | prathasaḥ | pra | jmaḥ | antāt / pra | sindhu-bhyaḥ | ririce | pra | kṣiti-bhyaḥ ||10.89.11||
pra | śośucatyāḥ | uṣasaḥ | na | ketuḥ / asinvā | te | vartatām | indra | hetiḥ || aśmā-iva | vidhya | divaḥ | ā | sr̥jānaḥ / tapiṣṭhena | heṣasā | drogha-mitrān ||10.89.12||
anu | aha | māsāḥ | anu | it | vanāni / anu | oṣadhīḥ | anu | parvatāsaḥ || anu | indram | rodasī iti | vāvaśāne iti / anu | āpaḥ | ajihata | jāyamānam ||10.89.13||
karhi | svit | sā | te | indra | cetyā | asat / aghasya | yat | bhinadaḥ | rakṣaḥ | ā-īṣat || mitra-kruvaḥ | yat | śasane | na | gāvaḥ / pr̥thivyāḥ | ā-pr̥k | amuyā | śayante ||10.89.14||
śatru-yantaḥ | abhi | ye | naḥ | tatasre / mahi | vrādhantaḥ | ogaṇāsaḥ | indra || andhena | amitrāḥ | tamasā | sacantām / su-jyotiṣaḥ | aktavaḥ | tān | abhi | syuriti syuḥ ||10.89.15||
purūṇi | hi | tvā | savanā | janānām / brahmāṇi | mandan | gr̥ṇatām | r̥ṣīṇām || imām | ā-ghoṣan | avasā | sa-hūtim / tiraḥ | viśvān | arcataḥ | yāhi | arvāṅ ||10.89.16||
eva | te | vayam | indra | bhuñjatīnām / vidyāma | su-matīnām | navānām || vidyāma | vastoḥ | avasā | gr̥ṇantaḥ / viśvāmitrāḥ | uta | te | indra | nūnam ||10.89.17||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||10.89.18||

sahasra-śīrṣā | puruṣaḥ / sahasra-akṣaḥ | sahasra-pāt || saḥ | bhūmim | viśvataḥ | vr̥tvā / ati | atiṣṭhat | daśa-aṅgulam ||10.90.1||
puruṣaḥ | eva | idam | sarvam / yat | bhūtam | yat | ca | bhavyam || uta | amr̥ta-tvasya | īśānaḥ / yat | annena | ati-rohati ||10.90.2||
etāvān | asya | mahimā / ataḥ | jyāyān | ca | puruṣaḥ || pādaḥ | asya | viśvā | bhūtāni / tri-pāt | asya | amr̥tam | divi ||10.90.3||
tri-pāt | ūrdhva | ut | ait | puruṣaḥ / pādaḥ | asya | iha | abhavat | punariti || tataḥ | viṣvaṅ | vi | akrāmat / sāśanānaśane iti | abhi ||10.90.4||
tasmāt | vi-rāṭ | ajāyata / vi-rājaḥ | adhi | puruṣaḥ || saḥ | jātaḥ | ati | aricyata / paścāt | bhūmim | atho iti | puraḥ ||10.90.5||
yat | puruṣeṇa | haviṣā / devāḥ | yajñam | atanvata || vasantaḥ | asya | āsīt | ājyam / grīṣmaḥ | idmaḥ | śarat | haviḥ ||10.90.6||
tam | yajñam | barhiṣi | pra | aukṣan / puruṣam | jātam | agrataḥ || tena | devāḥ | ayajanta / sādhyāḥ | r̥ṣayaḥ | ca | ye ||10.90.7||
tasmāt | yajñāt | sarva-hutaḥ / sam-bhr̥tam / pr̥ṣat-ājyam || paśūn | tān | cakre | vāyavyān / āraṇyān | grāmyāḥ | ca | ye ||10.90.8||
tasmāt | yajñāt | sarva-hutaḥ / r̥caḥ | sāmāni | jajñire || chandāṁsi | jajñire | tasmāt / yajuḥ | tasmāt | ajāyata ||10.90.9||
tasmāt | aśvāḥ | ajāyanta / ye | ke | ca | ubhayādataḥ || gāvaḥ | ha | jajñire | tasmāt / tasmāt | jātāḥ | ajāvayaḥ ||10.90.10||
yat | puruṣam | vi | adadhuḥ / katidhā | vi | akalpayan || mukham | kim | asya | kau | bāhū iti / kau | ūrū iti | pādau | ucyete iti ||10.90.11||
brāhmaṇaḥ | asya | mukham | āsīt / bāhū iti | rājanyaḥ | kr̥taḥ || ūrū iti | tat | asya | yat | vaiśyaḥ / pat-bhyām | śūdraḥ | ajāyata ||10.90.12||
candramāḥ | manasaḥ | jātaḥ / cakṣoḥ | sūryaḥ | ajāyata || mukhāt | indraḥ | ca | agniḥ | ca / prāṇāt | vāyuḥ | ajāyata ||10.90.13||
nābhyāḥ | āsīt | antarikṣam / śīrṣṇaḥ | dyauḥ | sam | avartata || pat-bhyām | bhūmiḥ | diśaḥ | śrotrāt / tathā | lokān | akalpayan ||10.90.14||
sapta | asya | āsan | pari-dhayaḥ / triḥ | sapta | sam-idhaḥ | kr̥tāḥ || devāḥ | yat | yajñam | tanvānāḥ / abadhnan | puruṣam | paśum ||10.90.15||
yajñena | yajñam | ayajanta | devāḥ / tāni | dharmāṇi | prathamāni | āsan || te | ha | nākam | mahimānaḥ | sacanta / yatra | pūrve | sādhyāḥ | santi | devāḥ ||10.90.16||

sam | jāgr̥vat-bhiḥ | jaramāṇaḥ | idhyate / dame | damūnāḥ | iṣayan | iḷaḥ | pade || viśvasya | hotā | haviṣaḥ | vareṇyaḥ / vi-bhuḥ | vibhā-vā | su-sakhā | sakhi-yate ||10.91.1||
saḥ | darśata-śrīḥ | atithiḥ | gr̥he-gr̥he / vane-vane | śiśriye | takvavīḥ-iva || janam-janam | janyaḥ | na | ati | manyate / viśaḥ | ā | kṣeti | viśyaḥ | viśam-viśam ||10.91.2||
su-dakṣaḥ | dakṣaiḥ | kratunā | asi | su-kratuḥ / agne | kaviḥ | kāvyena | asi | viśva-vit || vasuḥ | vasūnām | kṣayasi | tvam | ekaḥ | it / dyāvā | ca | yāni | pr̥thivī iti | ca | puṣyataḥ ||10.91.3||
pra-jānan | agne | tava | yonim | r̥tviyam / iḷāyāḥ | pade | ghr̥ta-vantam | ā | asadaḥ || ā | te | cikitre | uṣasām-iva | etayaḥ / arepasaḥ | sūryasya-iva | raśmayaḥ ||10.91.4||
tava | śriyaḥ | varṣyasya-iva | vi-dyutaḥ / citrāḥ | cikitre | uṣasām | na | ketavaḥ || yat | oṣadhīḥ | abhi-sr̥ṣṭaḥ | vanāni | ca / pari | svayam | cinuṣe | annam | āsye ||10.91.5||
tam | oṣadhīḥ | dadhire | garbham | r̥tviyam / tam | āpaḥ | agnim | janayanta | mātaraḥ || tam | it | samānam | vaninaḥ | ca | vīrudhaḥ / antaḥ-vatīḥ | ca | suvate | ca | viśvahā ||10.91.6||
vāta-upadhūtaḥ | iṣitaḥ | vaśān | anu / tr̥ṣu | yat | annā | veviṣat | vi-tiṣṭhase || ā | te | yatante | rathyaḥ | yathā | pr̥thak / śardhāṁsi | agne | ajarāṇi | dhakṣataḥ ||10.91.7||
medhā-kāram | vidathasya | pra-sādhanam / agnim | hotāram | pari-bhūtamam | matim || tam | it | arbhe | haviṣi | ā | samānam | it / tam | it | mahe | vr̥ṇate | na | anyam | tvat ||10.91.8||
tvām | it | atra | vr̥ṇate | tvā-yavaḥ / hotāram | agne | vidatheṣu | vedhasaḥ || yat | deva-yantaḥ | dadhati | prayāṁsi | te / haviṣmantaḥ | manavaḥ | vr̥kta-barhiṣaḥ ||10.91.9||
tava | agne | hotram | tava | potram | r̥tviyam / tava | neṣṭram | tvam | agnit | r̥ta-yataḥ || tava | pra-śāstram | tvam | adhvari-yasi / brahmā | ca | asi | gr̥ha-patiḥ | ca | naḥ | dame ||10.91.10||
yaḥ | tubhyam | agne | amr̥tāya | martyaḥ / sam-idhā | dāśat | uta | vā | haviḥ-kr̥ti || tasya | hotā | bhavasi | yāsi | dūtyam / upa | brūṣe | yajasi | adhvari-yasi ||10.91.11||
imāḥ | asmai | matayaḥ | vācaḥ | asmat | ā / r̥caḥ | giraḥ | su-stutayaḥ | sam | agmata || vasu-yavaḥ | vasave | jāta-vedase / vr̥ddhāsu | cit | vardhanaḥ | yāsu | cākanat ||10.91.12||
imām | pratnāya | su-stutim | navīyasīm / voceyam | asmai | uśate | śr̥ṇotu | naḥ || bhūyāḥ | antarā | hr̥di | asya | ni-spr̥śe / jāyā-iva | patye | uśatī | su-vāsāḥ ||10.91.13||
yasmin | aśvāsaḥ | r̥ṣabhāsaḥ | ukṣaṇaḥ / vaśāḥ | meṣāḥ | ava-sr̥ṣṭāsaḥ | ā-hutāḥ || kīlāla-pe | soma-pr̥ṣṭhāya | vedhase / hr̥dā | matim | janaye | cārum | agnaye ||10.91.14||
ahāvi | agne | haviḥ | āsye | te / sruci-iva | ghr̥tam | camvi-iva | somaḥ || vāja-sanim | rayim | asme iti | su-vīram / pra-śastam | dhehi | yaśasam | br̥hantam ||10.91.15||

yajñasya | vaḥ | rathyam | viśpatim | viśām / hotāram | aktoḥ | atithim | vibhā-vasum || śocan | śuṣkāsu | hariṇīṣu | jarbhurat / vr̥ṣā | ketuḥ | yajataḥ | dyām | aśāyata ||10.92.1||
imam | añjaḥ-pām | ubhaye | akr̥ṇvata / dharmāṇam | agnim | vidathasya | sādhanam || aktum | na | yahvam | uṣasaḥ | puraḥ-hitam / tanū3-napātam | aruṣasya | niṁsate ||10.92.2||
baṭ | asya | nīthā | vi | paṇeḥ | ca | manmahe / vayāḥ | asya | pra-hutāḥ | āsuḥ | attave || yadā | ghorāsaḥ | amr̥ta-tvam | āśata / āt | it | janasya | daivyasya | carkiran ||10.92.3||
r̥tasya | hi | pra-sitiḥ | dyauḥ | uru | vyacaḥ / namaḥ | mahī | aramatiḥ | panīyasī || indraḥ | mitraḥ | varuṇaḥ | sam | cikitrire / atho iti | bhagaḥ | savitā | pūta-dakṣasaḥ ||10.92.4||
pra | rudreṇa | yayinā | yanti | sindhavaḥ / tiraḥ | mahīm | aramatim | dadhanvire || yebhiḥ | pari-jmā | pari-yan | uru | jrayaḥ / vi | roruvat | jaṭhare | viśvam | ukṣate ||10.92.5||
krāṇāḥ | rudrāḥ | marutaḥ | viśva-kr̥ṣṭayaḥ / divaḥ | śyenāsaḥ | asurasya | nīḷayaḥ || tebhiḥ | caṣṭe | varuṇaḥ | mitraḥ | aryamā / indraḥ | devebhiḥ | arvaśebhiḥ | arvaśaḥ ||10.92.6||
indre | bhujam | śaśamānāsaḥ | āśata / sūraḥ | dr̥śīke | vr̥ṣaṇaḥ | ca | pauṁsye || pra | ye | nu | asya | arhaṇā | tatakṣire / yujam | vajram | nr̥-sadaneṣu | kāravaḥ ||10.92.7||
sūraḥ | cit | ā | haritaḥ | asya | rīramat / indrāt | ā | kaḥ | cit | bhayate | tavīyasaḥ || bhīmasya | vr̥ṣṇaḥ | jaṭharāt | abhi-śvasaḥ / dive-dive | sahuriḥ | stan | abādhitaḥ ||10.92.8||
stomam | vaḥ | adya | rudrāya | śikvase / kṣayat-vīrāya | namasā | didiṣṭana || yebhiḥ | śivaḥ | sva-vān | evayāva-bhiḥ / divaḥ | sisakti | sva-yaśāḥ | nikāma-bhiḥ ||10.92.9||
te | hi | pra-jāyāḥ | abharanta | vi | śravaḥ / br̥haspatiḥ | vr̥ṣabhaḥ | soma-jāmayaḥ || yajñaiḥ | atharvā | prathamaḥ | vi | dhārayat / devāḥ | dakṣaiḥ | bhr̥gavaḥ | sam | cikitrire ||10.92.10||
te | hi | dyāvāpr̥thivī iti | bhūri-retasā / narāśaṁsaḥ | catuḥ-aṅgaḥ | yamaḥ | aditiḥ || devaḥ | tvaṣṭā | draviṇaḥ-dāḥ | r̥bhukṣaṇaḥ / pra | rodasī iti | marutaḥ | viṣṇuḥ | arhire ||10.92.11||
uta | syaḥ | naḥ | uśijām | urviyā | kaviḥ / ahiḥ | śr̥ṇotu | budhnyaḥ | havīmani || sūryāmāsā | vi-carantā | divi-kṣitā / dhiyā | śamīnahuṣī iti | asya | bodhatam ||10.92.12||
pra | naḥ | pūṣā | caratham | viśva-devyaḥ / apām | napāt | avatu | vāyuḥ | iṣṭaye || ātmānam | vasyaḥ | abhi | vātam | arcata / tat | aśvinā | su-havā | yāmani | śrutam ||10.92.13||
viśām | āsām | abhayānām | adhi-kṣitam / gīḥ-bhiḥ | ūm̐ iti | sva-yaśasam | gr̥ṇīmasi || gnābhiḥ | viśvābhiḥ | aditim | anarvaṇam / aktoḥ | yuvānam | nr̥-manāḥ | adha | patim ||10.92.14||
rebhat | atra | januṣā | pūrvaḥ | aṅgirāḥ / grāvāṇaḥ | ūrdhvāḥ | abhi | cakṣuḥ | adhvaram || yebhiḥ | vi-hāyāḥ | abhavat | vi-cakṣaṇaḥ / pāthaḥ | su-mekam | sva-dhitiḥ | vanan-vati ||10.92.15||

mahi | dyāvāpr̥thivī iti | bhūtam | urvī iti / nārī iti | yahvī iti | na | rodasī iti | sadam | naḥ || tebhiḥ | naḥ | pātam | sahyasaḥ / ebhiḥ | naḥ | pātam | śūṣaṇi ||10.93.1||
yajñe-yajñe | saḥ | martyaḥ / devān | saparyati || yaḥ | sumnaiḥ | dīrghaśrut-tamaḥ / ā-vivāsāti | enān ||10.93.2||
viśveṣām | irajyavaḥ / devānām | vāḥ | mahaḥ || viśve | hi | viśva-mahasaḥ / viśve | yajñeṣu | yajñiyāḥ ||10.93.3||
te | gha | rājānaḥ | amr̥tasya | mandrāḥ / aryamā | mitraḥ | varuṇaḥ | pari-jmā || kat | rudraḥ | nr̥ṇām | stutaḥ / marutaḥ | pūṣaṇaḥ | bhagaḥ ||10.93.4||
uta | naḥ | naktam | apām | vr̥ṣaṇvasū iti vr̥ṣaṇ-vasū / sūryāmāsā | sadanāya | sa-dhanyā || sacā | yat | sādi | eṣām / ahiḥ | budhneṣu | budhnyaḥ ||10.93.5||
uta | naḥ | devau | aśvinā | śubhaḥ | patī iti / dhāma-bhiḥ | mitrāvaruṇau | uruṣyatām || mahaḥ | saḥ | rāyaḥ | ā | īṣate / ati | dhanva-iva | duḥ-itā ||10.93.6||
uta | naḥ | rudrā | cit | mr̥ḷatām | aśvinā / viśve | devāsaḥ | rathaḥpatiḥ | bhagaḥ || r̥bhuḥ | vājaḥ | r̥bhukṣaṇaḥ / pari-jmā | viśva-vedasaḥ ||10.93.7||
r̥bhuḥ | r̥bhukṣāḥ | r̥bhuḥ | vidhataḥ | madaḥ / ā | te | harī iti | jūjuvānasya | vājinā || dustaram | yasya | sāma | cit / r̥dhak | yajñaḥ | na | mānuṣaḥ ||10.93.8||
kr̥dhi | naḥ | ahrayaḥ | deva | savitariti / saḥ | ca | stuṣe | maghonām || saho iti | naḥ | indraḥ | vahni-bhiḥ | ni | eṣām / carṣaṇīnām | cakram | raśmim | na | yoyuve ||10.93.9||
ā | eṣu | dyāvāpr̥thivī iti | dhātam | mahat / asme iti | vīreṣu | viśva-carṣaṇi | śravaḥ || pr̥kṣam | vājasya | sātaye / pr̥kṣam | rāyā | uta | turvaṇe ||10.93.10||
etam | śaṁsam | indra | asma-yuḥ | tvam / kū-cit | santam | sahasā-van | abhiṣṭaye / sadā | pāhi | abhiṣṭaye || medatām | vedatā | vaso iti ||10.93.11||
etam | me | stomam | tanā | na | sūrye / dyutat-yāmānam | vavr̥dhanta | nr̥ṇām || sam-vananam | na | aśvyam / taṣṭā-iva | anapa-cyutam ||10.93.12||
vavarta | yeṣām | rāyā / yuktā | eṣām | hiraṇyayī || nema-dhitā | na | pauṁsyā / vr̥thā-iva | viṣṭa-antā ||10.93.13||
pra | tat | duḥ-śīme | pr̥thavāne | vene / pra | rāme | vocam | asure | maghavat-su || ye | yuktvāya | pañca | śatā / asma-yu | pathā | vi-śrāvi | eṣām ||10.93.14||
adhi | it | nu | atra | saptatim | ca | sapta | ca || sadyaḥ | didiṣṭa | tānvaḥ / sadyaḥ | didiṣṭa | pārthyaḥ / sadyaḥ | didiṣṭa | māyavaḥ ||10.93.15||

pra | ete | vadantu | pra | vayam | vadāma / grāva-bhyaḥ | vācam | vadata | vadat-bhyaḥ || yat | adrayaḥ | parvatāḥ | sākam | āśavaḥ / ślokam | ghoṣam | bharatha | indrāya | sominaḥ ||10.94.1||
ete | vadanti | śata-vat | sahasra-vat / abhi | krandanti | haritebhiḥ | āsa-bhiḥ || viṣṭvī | grāvāṇaḥ | su-kr̥taḥ | su-kr̥tyayā / hotuḥ | cit | pūrve | haviḥ-adyam | āśata ||10.94.2||
ete | vadanti | avidan | anā | madhu / ni | ūṅkhayante | adhi | pakve | āmiṣi || vr̥kṣasya | śākhām | aruṇasya | bapsataḥ / te | sūbharvāḥ | vr̥ṣabhāḥ | pra | īm | arāviṣuḥ ||10.94.3||
br̥hat | vadanti | madireṇa | mandinā / indram | krośantaḥ | avidan | anā | madhu || sam-rabhya | dhīrāḥ | svasr̥-bhiḥ | anartiṣuḥ / ā-ghoṣayantaḥ | pr̥thivīm | upabdi-bhiḥ ||10.94.4||
su-parṇāḥ | vācam | akrata | upa | dyavi / ā-khare | kr̥ṣṇāḥ | iṣirāḥ | anartiṣuḥ || nyak | ni | yanti | uparasya | niḥ-kr̥tam / puru | retaḥ | dadhire | sūrya-śvitaḥ ||10.94.5||
ugrāḥ-iva | pra-vahantaḥ | sam-āyamuḥ / sākam | yuktāḥ | vr̥ṣaṇaḥ | bibhrataḥ | dhuraḥ || yat | śvasantaḥ | jagrasānāḥ | arāviṣuḥ / śr̥ṇve | eṣām | prothathaḥ | arvatām-iva ||10.94.6||
daśāvani-bhyaḥ | daśa-kakṣyebhyaḥ / daśa-yoktrebhyaḥ | daśa-yojanebhyaḥ || daśābhīśu-bhyaḥ | arcata | ajarebhyaḥ / daśa | dhuraḥ | daśa | yuktāḥ | vahat-bhyaḥ ||10.94.7||
te | adrayaḥ | daśa-yantrāsaḥ | āśavaḥ / teṣām | ā-dhānam | pari | eti | haryatam || te | ūm̐ iti | sutasya | somyasya | andhasaḥ / aṁśoḥ | pīyūṣam | prathamasya | bhejire ||10.94.8||
te | soma-adaḥ | harī iti | indrasya | niṁsate / aṁśum | duhantaḥ | adhi | āsate | gavi || tebhiḥ | dugdham | papi-vān | somyam | madhu / indraḥ | vardhate | prathate | vr̥ṣa-yate ||10.94.9||
vr̥ṣā | vaḥ | aṁśuḥ | na | kila | riṣāthana / iḷā-vantaḥ | sadam | it | sthana | āśitāḥ || raivatyā-iva | mahasā | cāravaḥ | sthana / yasya | grāvāṇaḥ | ajuṣadhvam | adhvaram ||10.94.10||
tr̥dilāḥ | atr̥dilāsaḥ | adrayaḥ / aśramaṇāḥ | aśr̥thitāḥ | amr̥tyavaḥ || anāturāḥ | ajarāḥ | stha | amaviṣṇavaḥ / su-pīvasaḥ | atr̥ṣitāḥ | atr̥ṣṇa-jaḥ ||10.94.11||
dhruvāḥ | eva | vaḥ | pitaraḥ | yuge-yuge / kṣema-kāmāsaḥ | sadasaḥ | na | yuñjate || ajuryāsaḥ | hari-sācaḥ | haridravaḥ / ā | dyām | raveṇa | pr̥thivīm | aśuśravuḥ ||10.94.12||
tat | it | vadanti | adrayaḥ | vi-mocane / yāman | añjaḥpāḥ-iva | gha | it | upabdi-bhiḥ || vapantaḥ | bījam-iva | dhānya-kr̥taḥ / pr̥ñcanti | somam | na | minanti | bapsataḥ ||10.94.13||
sute | adhvare | adhi | vācam | akrata / ā | krīḷayaḥ | na | mātaram | tudantaḥ || vi | su | muñca | susu-vuṣaḥ | manīṣām / vi | vartantām | adrayaḥ | cāyamānāḥ ||10.94.14||

haye | jāye | manasā | tiṣṭha | ghore / vacāṁsi | miśrā | kr̥ṇavāvahai | nu || na | nau | mantrāḥ | anuditāsaḥ | ete / mayaḥ | karan | para-tare | cana | ahan ||10.95.1||
kim | etā | vācā | kr̥ṇava | tava | aham / pra | akramiṣam | uṣasām | agriyā-iva || purūravaḥ | punaḥ | astam | parā | ihi / duḥ-āpanā | vātaḥ-iva | aham | asmi ||10.95.2||
iṣuḥ | na | śriye | iṣu-dheḥ | asanā / go-sāḥ | śata-sāḥ | na | raṁhiḥ || avīre | kratau | vi | davidyutat | na / urā | na | māyum | citayanta | dhunayaḥ ||10.95.3||
sā | vasu | dadhatī | śvaśurāya | vayaḥ / uṣaḥ | yadi | vaṣṭi | anti-gr̥hāt || astam | nanakṣe | yasmin | cākan / divā | naktam | śnathitā | vaitasena ||10.95.4||
triḥ | sma | mā | ahnaḥ | śnathayaḥ | vaitasena / uta | sma | me | avyatyai | pr̥ṇāsi || purūravaḥ | anu | te | ketam | āyam / rājā | me | vīra | tanvaḥ | tat | āsīḥ ||10.95.5||
yā | su-jūrṇiḥ | śreṇiḥ | sumne-āpiḥ / hrade-cakṣuḥ | na | granthinī | caraṇyuḥ || tāḥ | añjayaḥ | aruṇayaḥ | na | sasruḥ / śriye | gāvaḥ | na | dhenavaḥ | anavanta ||10.95.6||
sam | asmin | jāyamāne | āsata | gnāḥ / uta | īm | avardhan | nadyaḥ | sva-gūrtāḥ || mahe | yat | tvā | purūravaḥ | raṇāya / avardhayan | dasyu-hatyāya | devāḥ ||10.95.7||
sacā | yat | āsu | jahatīṣu | atkam / amānuṣīṣu | mānuṣaḥ | ni-seve || apa | sma | mat | tarasantī | na | bhujyuḥ / tāḥ | atrasan | ratha-spr̥śaḥ | na | aśvāḥ ||10.95.8||
yat | āsu | martaḥ | amr̥tāsu | ni-spr̥k / sam | kṣoṇībhiḥ | kratu-bhiḥ | na | pr̥ṅkte || tāḥ | ātayaḥ | na | tanvaḥ | śumbhata | svāḥ / aśvāsaḥ | na | krīḷayaḥ | dandaśānāḥ ||10.95.9||
vi-dyut | na | yā | patantī | davidyot / bharantī | me | apyā | kāmyāni || janiṣṭo iti | apaḥ | naryaḥ | su-jātaḥ / pra | urvaśī | tirata | dīrgham | āyuḥ ||10.95.10||
jajñiṣe | itthā | go-pīthyāya | hi / dadhātha | tat | purūravaḥ | me | ojaḥ || aśāsam | tvā | viduṣī | sasmin | ahan / na | me | ā | aśr̥ṇoḥ | kim | abhuk | vadāsi ||10.95.11||
kadā | sūnuḥ | pitaram | jātaḥ | icchāt / cakran | na | aśru | vartayat | vi-jānan || kaḥ | daṁpatī iti dam-patī | sa-manasā | vi | yūyot / adha | yat | agniḥ | śvaśureṣu | dīdayat ||10.95.12||
prati | bravāṇi | vartayate | aśru / cakran | na | krandat | ā-dhye | śivāyai || pra | tat | te | hinava | yat | te | asme iti / parā | ihi | astam | nahi | mūra | mā | āpaḥ ||10.95.13||
su-devaḥ | adya | pra-patet | anāvr̥t / parā-vatam | paramām | gantavai | ūm̐ iti || adha | śayīta | niḥ-r̥teḥ | upa-sthe / adha | enam | vr̥kāḥ | rabhasāsaḥ | adyuḥ ||10.95.14||
purūravaḥ | mā | mr̥thāḥ | mā | pra | paptaḥ / mā | tvā | vr̥kāsaḥ | aśivāsaḥ | ūm̐ iti | kṣan || na | vai | straiṇāni | sakhyāni | santi / sālāvr̥kāṇām | hr̥dayāni | etā ||10.95.15||
yat | vi-rūpā | acaram | martyeṣu / avasam | rātrīḥ | śaradaḥ | catasraḥ || ghr̥tasya | stokam | sakr̥t | ahnaḥ | āśnām / tāt | eva | idam | tatr̥pāṇā | carāmi ||10.95.16||
antarikṣa-prām | rajasaḥ | vi-mānīm / upa | śikṣāmi | urvaśīm | vasiṣṭhaḥ || upa | tvā | rātiḥ | su-kr̥tasya | tiṣṭhāt / ni | vartasva | hr̥dayam | tapyate | me ||10.95.17||
iti | tvā | devāḥ | ime | āhuḥ | aiḷa / yathā | īm | etat | bhavasi | mr̥tyu-bandhuḥ || pra-jā | te | devān | haviṣā | yajāti / svaḥ-ge | ūm̐ iti | tvam | api | mādayāse ||10.95.18||

pra | te | mahe | vidathe | śaṁsiṣam | harī iti / pra | te | vanve | vanuṣaḥ | haryatam | madam || ghr̥tam | na | yaḥ | hari-bhiḥ | cāru | secate / ā | tvā | viśantu | hari-varpasam | giraḥ ||10.96.1||
harim | hi | yonim | abhi | ye | sam-asvaran / hinvantaḥ | harī iti | divyam | yathā | sadaḥ || ā | yam | pr̥ṇanti | hari-bhiḥ | na | dhenavaḥ / indrāya | śūṣam | hari-vantam | arcata ||10.96.2||
saḥ | asya | vajraḥ | haritaḥ | yaḥ | āyasaḥ / hariḥ | ni-kāmaḥ | hariḥ | ā | gabhastyoḥ || dyumnī | su-śipraḥ | harimanyu-sāyakaḥ / indre | ni | rūpā | haritā | mimikṣire ||10.96.3||
divi | na | ketuḥ | adhi | dhāyi | haryataḥ / vivyacat | vajraḥ | haritaḥ | na | raṁhyā || tudat | ahim | hari-śipraḥ | yaḥ | āyasaḥ / sahasra-śokāḥ | abhavat | harim-bharaḥ ||10.96.4||
tvam-tvam | aharyathāḥ | upa-stutaḥ / pūrvebhiḥ | indra | hari-keśa | yajva-bhiḥ || tvam | haryasi | tava | viśvam | ukthyam / asāmi | rādhaḥ | hari-jāta | haryatam ||10.96.5||
tā | vajriṇam | mandinam | stomyam | made / indram | rathe | vahataḥ | haryatā | harī iti || purūṇi | asmai | savanāni | haryate / indrāya | somāḥ | harayaḥ | dadhanvire ||10.96.6||
aram | kāmāya | harayaḥ | dadhanvire / sthirāya | hinvan | harayaḥ | harī iti | turā || arvat-bhiḥ | yaḥ | hari-bhiḥ | joṣam | īyate / saḥ | asya | kāmam | hari-vantam | ānaśe ||10.96.7||
hari-śmaśāruḥ | hari-keśaḥ | āyasaḥ / turaḥ-peye | yaḥ | hari-pāḥ | avardhata || arvat-bhiḥ | yaḥ | hari-bhiḥ | vājinī-vasuḥ / ati | viśvā | duḥ-itā | pāriṣat | harī iti ||10.96.8||
sruvā-iva | yasya | hariṇī iti | vi-petatuḥ / śipre iti | vājāya | hariṇī iti | davidhvataḥ || pra | yat | kr̥te | camase | marmr̥jat | harī iti / pītvā | madasya | haryatasya | andhasaḥ ||10.96.9||
uta | sma | sadma | haryatasya | pastyoḥ / atyaḥ | na | vājam | hari-vān | acikradat || mahī | cit | hi | dhiṣaṇā | aharyat | ojasā / br̥hat | vayaḥ | dadhiṣe | haryataḥ | cit | ā ||10.96.10||
ā | rodasī iti | haryamāṇaḥ | mahi-tvā / navyam-navyam | haryasi | manma | nu | priyam || pra | pastyam | asura | haryatam | goḥ / āviḥ | kr̥dhi | haraye | sūryāya ||10.96.11||
ā | tvā | haryantam | pra-yujaḥ | janānām / rathe | vahantu | hari-śipram | indra || piba | yathā | prati-bhr̥tasya | madhvaḥ / haryan | yajñam | sadha-māde | daśa-oṇim ||10.96.12||
apāḥ | pūrveṣām | hari-vaḥ | sutānām / atho iti | idam | savanam | kevalam | te || mamaddhi | somam | madhu-mantam | indra / satrā | vr̥ṣan | jaṭhare | ā | vr̥ṣasva ||10.96.13||

yāḥ | oṣadhīḥ | pūrvāḥ | jātāḥ / devebhyaḥ | tri-yugam | purā || manai | nu | babhrūṇām | aham / śatam | dhāmāni | sapta | ca ||10.97.1||
śatam | vaḥ | amba | dhāmāni / sahasram | uta | vaḥ | ruhaḥ || adha | śata-kratvaḥ | yūyam / imam | me | agadam | kr̥ta ||10.97.2||
oṣadhīḥ | prati | modadhvam / puṣpa-vatīḥ | pra-sūvarīḥ || aśvāḥ-iva | sa-jitvarīḥ / vīrudhaḥ | pārayiṣṇvaḥ ||10.97.3||
oṣadhīḥ | iti | mātaraḥ / tat | vaḥ | devīḥ | upa | bruve || saneyam | aśvam | gām | vāsaḥ / ātmānam | tava | puruṣa ||10.97.4||
aśvatthe | vaḥ | ni-sadanam / parṇe | vaḥ | vasatiḥ | kr̥tā || go-bhājaḥ | it | kila | asatha / yat | sanavatha | puruṣam ||10.97.5||
yatra | oṣadhīḥ | sam-agmata / rājānaḥ | samitau-iva || vipraḥ | saḥ | ucyate | bhiṣak / rakṣaḥ-hā | amīva-cātanaḥ ||10.97.6||
aśva-vatīm | soma-vatīm / ūrjayantīm | ut-ojasam || ā | avitsi | sarvāḥ | oṣadhīḥ / asmai | ariṣṭa-tātaye ||10.97.7||
ut | śuṣmāḥ | oṣadhīnām / gāvaḥ | gosthāt-iva | īrate || dhanam | saniṣyantīnām / ātmānam | tava | puruṣa ||10.97.8||
iṣkr̥tiḥ | nāma | vaḥ | mātā / atho iti | yūyam | stha | niḥ-kr̥tīḥ || sīrāḥ | patatriṇīḥ | sthana / yat | āmayati | niḥ | kr̥tha ||10.97.9||
ati | viśvāḥ | pari-sthāḥ / stenaḥ-iva | vrajam | akramuḥ || oṣadhīḥ | pra | acucyavuḥ / yat | kim | ca | tanvaḥ | rapaḥ ||10.97.10||
yat | imāḥ | vājayan | aham / oṣadhīḥ | haste | ā-dadhe || ātmā | yakṣmasya | naśyati / purā | jīva-gr̥bhaḥ | yathā ||10.97.11||
yasya | oṣadhīḥ | pra-sarpatha / aṅgam-aṅgam | paruḥ-paruḥ || tataḥ | yakṣmam | vi | bādhadhve / ugraḥ | madhyamaśīḥ-iva ||10.97.12||
sākam | yakṣma | pra | pata / cāṣeṇa | kikidīvinā || sākam | vātasya | dhrājyā / sākam | naśya | ni-hākayā ||10.97.13||
anyā | vaḥ | anyām | avatu / anyā | anyasyāḥ | upa | avata || tāḥ | sarvāḥ | sam-vidānāḥ / idam | me | pra | avata | vacaḥ ||10.97.14||
yāḥ | phalinīḥ | yāḥ | aphalāḥ / apuṣpāḥ | yāḥ | ca | puṣpiṇīḥ || br̥haspati-prasūtāḥ / tāḥ | naḥ | muñcantu | aṁhasaḥ ||10.97.15||
muñcantu | mā | śapathyāt / atho iti | varuṇyāt | uta || atho iti | yamasya | paḍbīśāt / sarvasmāt | deva-kilbiṣāt ||10.97.16||
ava-patantīḥ | avadan / divaḥ | oṣadhayaḥ | pari || yam | jīvam | aśnavāmahai / na | saḥ | riṣyāti | puruṣaḥ ||10.97.17||
yāḥ | oṣadhīḥ | soma-rājñīḥ / bahvīḥ | śata-vicakṣaṇāḥ || tāsām | tvam | asi | ut-tamā / aram | kāmāya | śam | hr̥de ||10.97.18||
yāḥ | oṣadhīḥ | soma-rājñīḥ / vi-sthitāḥ | pr̥thivīm | anu || br̥haspati-prasūtāḥ / asyai | sam | datta | vīryam ||10.97.19||
mā | vaḥ | riṣat | khanitā / yasmai | ca | aham | khanāmi | vaḥ || dvi-pat | catuḥ-pat | asmākam / sarvam | astu | anāturam ||10.97.20||
yāḥ | ca | idam | upa-śr̥ṇvanti / yāḥ | ca | dūram | parā-gatāḥ || sarvāḥ | sam-gatya | vīrudhaḥ / asyai | sam | datta | vīryam ||10.97.21||
oṣadhayaḥ | sam | vadante / somena | saha | rājñā || yasmai | kr̥ṇoti | brāhmaṇaḥ / tam | rājan | pārayāmasi ||10.97.22||
tvam | ut-tamā | asi | oṣadhe / tava | vr̥kṣāḥ | upastayaḥ || upastiḥ | astu | saḥ | asmākam / yaḥ | asmān | abhi-dāsati ||10.97.23||

br̥haspate | prati | me | devatām | ihi / mitraḥ | vā | yat | varuṇaḥ | vā | asi | pūṣā || ādityaiḥ | vā | yat | vasu-bhiḥ | marutvān / saḥ | parjanyam | śam-tanave | vr̥ṣaya ||10.98.1||
ā | devaḥ | dūtaḥ | ajiraḥ | cikitvān / tvat | deva-āpe | abhi | mām | agacchat || pratīcīnaḥ | prati | mām | ā | vavr̥tsva / dadhāmi | te | dyu-matīm | vācam | āsan ||10.98.2||
asme iti | dhehi | dyu-matīm | vācam | āsan / br̥haspate | anamīvām | iṣirām || yayā | vr̥ṣṭim | śam-tanave | vanāva / divaḥ | drapsaḥ | madhu-mān | ā | viveśa ||10.98.3||
ā | naḥ | drapsāḥ | madhu-mantaḥ | viśantu / indra | dehi | adhi-ratham | sahasram || ni | sīda | hotram | r̥tu-thā | yajasva / devān | deva-āpe | haviṣā | saparya ||10.98.4||
ārṣṭiṣeṇaḥ | hotram | r̥ṣiḥ | ni-sīdan / deva-āpiḥ | deva-sumatim | cikitvān || saḥ | ut-tarasmāt | adharam | samudram / apaḥ | divyāḥ | asr̥jat | varṣyāḥ | abhi ||10.98.5||
asmin | samudre | adhi | ut-tarasmin / āpaḥ | devebhiḥ | ni-vr̥tāḥ | atiṣṭhan || tāḥ | adravan | ārṣṭiṣeṇena | sr̥ṣṭāḥ / deva-āpinā | pra-iṣitāḥ | mr̥kṣiṇīṣu ||10.98.6||
yat | deva-āpiḥ | śam-tanave | puraḥ-hitaḥ / hotrāya | vr̥taḥ | kr̥payan | adīdhet || deva-śrutam | vr̥ṣṭi-vanim | rarāṇaḥ / br̥haspatiḥ | vācam | asmai | ayacchat ||10.98.7||
yam | tvā | deva-āpiḥ | śuśucānaḥ | agne / ārṣṭiṣeṇaḥ | manuṣyaḥ | sam-īdhe || viśvebhiḥ | devaiḥ | anu-madyamānaḥ / pra | parjanyam | īraya | vr̥ṣṭi-mantam ||10.98.8||
tvām | pūrve | r̥ṣayaḥ | gīḥ-bhiḥ | āyan / tvām | adhvareṣu | puru-hūta | viśve || sahasrāṇi | adhi-rathāni | asme iti / ā | naḥ | yajñam | rohit-aśva | upa | yāhi ||10.98.9||
etāni | agne | navatiḥ | nava | tve iti / ā-hutāni | adhi-rathā | sahasrā || tebhiḥ | vardhasva | tanvaḥ | śūra | pūrvīḥ / divaḥ | naḥ | vr̥ṣṭim | iṣitaḥ | rirīhi ||10.98.10||
etāni | agne | navatim | sahasrā / sam | pra | yaccha | vr̥ṣṇe | indrāya | bhāgam || vidvān | pathaḥ | r̥tu-śaḥ | deva-yānān / api | aulānam | divi | deveṣu | dhehi ||10.98.11||
agne | bādhasva | vi | mr̥dhaḥ | vi | duḥ-gahā / apa | amīvām | apa | rakṣāṁsi | sedha || asmāt | samudrāt | br̥hataḥ | divaḥ | naḥ / apām | bhūmānam | upa | naḥ | sr̥ja | iha ||10.98.12||

kam | naḥ | citram | iṣaṇyasi | cikitvān / pr̥thu-gmānam | vāśram | vavr̥dhadhyai || kat | tasya | dātu | śavasaḥ | vi-uṣṭau / takṣat | vajram | vr̥tra-turam | apinvat ||10.99.1||
saḥ | hi | dyutā | vi-dyutā | veti | sāma / pr̥thum | yonim | asura-tvā | ā | sasāda || saḥ | sa-nīḷebhiḥ | pra-sahānaḥ | asya / bhrātuḥ | na | r̥te | saptathasya | māyāḥ ||10.99.2||
saḥ | vājam | yātā | apaduḥ-padā | yan / svaḥ-sātā | pari | sadat | saniṣyan || anarvā | yat | śata-durasya | vedaḥ / ghnan | śiśna-devān | abhi | varpasā | bhūt ||10.99.3||
saḥ | yahvyaḥ | avanīḥ | goṣu | arvā / ā | juhoti | pra-dhanyāsu | sasriḥ || apādaḥ | yatra | yujyāsaḥ | arathāḥ / droṇi-aśvāsaḥ | īrate | ghr̥tam | vāriti vāḥ ||10.99.4||
saḥ | rudrebhiḥ | aśasta-vāraḥ | r̥bhvā / hitvī | gayam | āre-avadyaḥ | ā | agāt || vamrasya | manye | mithunā | vivavrī iti vi-vavrī / annam | abhi-itya | arodayat | muṣāyan ||10.99.5||
saḥ | it | dāsam | tuvi-ravam | patiḥ | dan / ṣaṭ-akṣam | tri-śīrṣāṇam | damanyat || asya | tritaḥ | nu | ojasā | vr̥dhānaḥ / vipā | varāham | ayaḥ-agrayā | hanniti han ||10.99.6||
saḥ | druhvaṇe | manuṣe | ūrdhvasānaḥ / ā | sāviṣat | arśasānāya | śarum || saḥ | nr̥-tamaḥ | nahuṣaḥ | asmat | su-jātaḥ / puraḥ | abhinat | arhan | dasyu-hatye ||10.99.7||
saḥ | abhriyaḥ | na | yavase | udanyan / kṣayāya | gātum | vidat | naḥ | asme iti || upa | yat | sīdat | indum | śarīraiḥ / śyenaḥ | ayaḥ-apāṣṭiḥ | hanti | dasyūn ||10.99.8||
saḥ | vrādhataḥ | śavasānebhiḥ | asya / kutsāya | śuṣṇam | kr̥paṇe | parā | adāt || ayam | kavim | anayat | śasyamānam / atkam | yaḥ | asya | sanitā | uta | nr̥ṇām ||10.99.9||
ayam | daśasyan | naryebhiḥ | asya / dasmaḥ | devebhiḥ | varuṇaḥ | na | māyī || ayam | kanīnaḥ | r̥tu-pāḥ | avedi / amimīta | ararum | yaḥ | catuḥ-pāt ||10.99.10||
asya | stomebhiḥ | auśijaḥ | r̥jiśvā / vrajam | darayat | vr̥ṣabheṇa | piproḥ || sutvā | yat | yajataḥ | dīdayat | gīḥ / puraḥ | iyānaḥ | abhi | varpasā | bhūt ||10.99.11||
eva | mahaḥ | asura | vakṣathāya / vamrakaḥ | paṭ-bhiḥ | upa | sarpat | indram || saḥ | iyānaḥ | karati | svastim | asmai / iṣam | ūrjam | su-kṣitim | viśvam | ā | abhārityabhāḥ ||10.99.12||

indra | dr̥hya | magha-van | tvā-vat | it | bhuje / iha | stutaḥ | suta-pāḥ | bodhi | naḥ | vr̥dhe || devebhiḥ | naḥ | savitā | pra | avatu | śrutam / ā | sarva-tātim | aditim | vr̥ṇīmahe ||10.100.1||
bharāya | su | bharata | bhāgam | r̥tviyam / pra | vāyave | śuci-pe | krandat-iṣṭaye || gaurasya | yaḥ | payasaḥ | pītim | ānaśe / ā | sarva-tātim | aditim | vr̥ṇīmahe ||10.100.2||
ā | naḥ | devaḥ | savitā | sāviṣat | vayaḥ / r̥ju-yate | yajamānāya | sunvate || yathā | devān | prati-bhūṣema | pāka-vat / ā | sarva-tātim | aditim | vr̥ṇīmahe ||10.100.3||
indraḥ | asme iti | su-manāḥ | astu | viśvahā / rājā | somaḥ | suvitasya | adhi | etu | naḥ || yathā-yathā | mitra-dhitāni | sam-dadhuḥ / ā | sarva-tātim | aditim | vr̥ṇīmahe ||10.100.4||
indraḥ | ukthena | śavasā | paruḥ | dadhe / br̥haspate | pra-tarītā | asi | āyuṣaḥ || yajñaḥ | manuḥ | pra-matiḥ | naḥ | pitā | hi | kam / ā | sarva-tātim | aditim | vr̥ṇīmahe ||10.100.5||
indrasya | nu | su-kr̥tam | daivyam | sahaḥ / agniḥ | gr̥he | jaritā | medhiraḥ | kaviḥ || yajñaḥ | ca | bhūt | vidathe | cāruḥ | antamaḥ / ā | sarva-tātim | aditim | vr̥ṇīmahe ||10.100.6||
na | vaḥ | guhā | cakr̥ma | bhūri | duḥ-kr̥tam / na | āviḥ-tyam | vasavaḥ | deva-heḷanam || mākiḥ | naḥ | devāḥ | anr̥tasya | varpasaḥ / ā | sarva-tātim | aditim | vr̥ṇīmahe ||10.100.7||
apa | amīvām | savitā | sāviṣat | nyak / varīyaḥ | it | apa | sedhantu | adrayaḥ || grāvā | yatra | madhu-sut | ucyate | br̥hat / ā | sarva-tātim | aditim | vr̥ṇīmahe ||10.100.8||
ūrdhvaḥ | grāvā | vasavaḥ | astu | sotari / viśvā | dveṣāṁsi | sanutaḥ | yuyota || saḥ | naḥ | devaḥ | savitā | pāyuḥ | īḍyaḥ / ā | sarva-tātim | aditim | vr̥ṇīmahe ||10.100.9||
ūrjam | gāvaḥ | yavase | pīvaḥ | attana / r̥tasya | yāḥ | sadane | kośe | aṅgdhve || tanūḥ | eva | tanvaḥ | astu | bheṣajam / ā | sarva-tātim | aditim | vr̥ṇīmahe ||10.100.10||
kratu-prāvā | jaritā | śaśvatām | avaḥ / indraḥ | it | bhadrā | pra-matiḥ | suta-vatām || pūrṇam | ūdhaḥ | divyam | yasya | siktaye / ā | sarva-tātim | aditim | vr̥ṇīmahe ||10.100.11||
citraḥ | te | bhānuḥ | kratu-prāḥ | abhiṣṭiḥ / santi | spr̥dhaḥ | jaraṇi-prāḥ | adhr̥ṣṭāḥ || rajiṣṭhayā | rajyā | paśvaḥ | ā | goḥ / tūtūrṣati | pari | agram | duvasyuḥ ||10.100.12||

ut | budhyadhvam | sa-manasaḥ | sakhāyaḥ / sam | agnim | indhvam | bahavaḥ | sa-nīḷāḥ || dadhi-krām | agnim | uṣasam | ca | devīm / indra-vataḥ | avase | ni | hvaye | vaḥ ||10.101.1||
mandrā | kr̥ṇudhvam | dhiyaḥ | ā | tanudhvam / nāvam | aritra-paraṇīm | kr̥ṇudhvam || iṣkr̥ṇudhvam | āyudhā | aram | kr̥ṇudhvam / prāñcam | yajñam | pra | nayata | sakhāyaḥ ||10.101.2||
yunakta | sīrā | vi | yugā | tanudhvam / kr̥te | yonau | vapata | iha | bījam || girā | ca | śruṣṭiḥ | sa-bharāḥ | asat | naḥ / nedīyaḥ | it | sr̥ṇyaḥ | pakvam | ā | iyāt ||10.101.3||
sīrā | yuñjanti | kavayaḥ / yugā | vi | tanvate | pr̥thak || dhīrāḥ | deveṣu | sumna-yā ||10.101.4||
niḥ | ā-hāvān | kr̥ṇotana / sam | varatrāḥ | dadhātana || siñcāmahai | avatam | udriṇam | vayam / su-sekam | anupa-kṣitam ||10.101.5||
iṣkr̥ta-āhāvam | avatam / su-varatram | su-secanam || udriṇam | siñce | akṣitam ||10.101.6||
prīṇīta | aśvān | hitam | jayātha / svasti-vāham | ratham | it | kr̥ṇudhvam || droṇa-āhāvam | avatam | aśma-cakram / aṁsatra-kośam | siñcata | nr̥-pānam ||10.101.7||
vrajam | kr̥ṇudhvam | saḥ | hi | vaḥ | nr̥-pānaḥ / varma | sīvyadhvam | bahulā | pr̥thūni || puraḥ | kr̥ṇudhvam | āyasīḥ | adhr̥ṣṭāḥ / mā | vaḥ | susrot | camasaḥ | dr̥ṁhata | tam ||10.101.8||
ā | vaḥ | dhiyam | yajñiyām | varte | ūtaye / devāḥ | devīm | yajatām | yajñiyām | iha || sā | naḥ | duhīyat | yavasā-iva | gatvī / sahasra-dhārā | payasā | mahī | gauḥ ||10.101.9||
ā | tu | siñca | harim | īm | droḥ | upa-sthe / vāśībhiḥ | takṣata | aśman-mayībhiḥ || pari | svajadhvam | daśa | kakṣyābhiḥ / ubhe iti | dhurau | prati | vahnim | yunakta ||10.101.10||
ubhe iti | dhurau | vahniḥ | ā-pibdamānaḥ / antaḥ | yonā-iva | carati | dvi-jāniḥ || vanaspatim | vane | ā | asthāpayadhvam / ni | su | dadhidhvam | akhanantaḥ | utsam ||10.101.11||
kapr̥t | naraḥ | kapr̥tham | ut | dadhātana / codayata | khudata | vāja-sātaye || niṣṭigryaḥ | putram | ā | cyavaya | ūtaye / indram | sa-bādhaḥ | iha | soma-pītaye ||10.101.12||

pra | te | ratham | mithu-kr̥tam / indraḥ | avatu | dhr̥ṣṇu-yā || asmin | ājau | puru-hūta | śravāyye / dhana-bhakṣeṣu | naḥ | ava ||10.102.1||
ut | sma | vātaḥ | vahati | vāsaḥ | asyāḥ / adhi-ratham | yat | ajayat | sahasram || rathīḥ | abhūt | mudgalānī | go-iṣṭau / bhare | kr̥tam | vi | acet | indra-senā ||10.102.2||
antaḥ | yaccha | jighāṁsataḥ / vajram | indra | abhi-dāsataḥ || dāsasya | vā | magha-van | āryasya | vā / sanutaḥ | yavaya | vadham ||10.102.3||
udnaḥ | hradam | apibat | jarhr̥ṣāṇaḥ / kūṭam | sma | tr̥ṁhat | abhi-mātim | eti || pra | muṣka-bhāraḥ | śravaḥ | icchamānaḥ / ajiram | bāhū iti | abharat | sisāsan ||10.102.4||
ni | akrandayan | upa-yantaḥ | enam / amehayan | vr̥ṣabham | madhye | ājeḥ || tena | sūbharvam | śata-vat | sahasram / gavām | mudgalaḥ | pra-dhane | jigāya ||10.102.5||
kakardave | vr̥ṣabhaḥ | yuktaḥ | āsīt / avāvacīt | sārathiḥ | asya | keśī || dudheḥ | yuktasya | dravataḥ | saha | anasā / r̥cchanti | sma | niḥ-padaḥ | mudgalānīm ||10.102.6||
uta | pra-dhim | ut | ahan | asya | vidvān / upa | ayunak | vaṁsagam | atra | śikṣan || indraḥ | ut | āvat | patim | aghnyānām / araṁhata | padyābhiḥ | kakut-mān ||10.102.7||
śunam | aṣṭrā-vī | acarat | kapardī / varatrāyām | dāru | ā-nahyamānaḥ || nr̥mṇāni | kr̥ṇvan | bahave | janāya / gāḥ | paspaśānaḥ | taviṣīḥ | adhatta ||10.102.8||
imam | tam | paśya | vr̥ṣabhasya | yuñjam / kāṣṭhāyāḥ | madhye | dru-ghanam | śayānam || yena | jigāya | śata-vat | sahasram / gavām | mudgalaḥ | pr̥tanājyeṣu ||10.102.9||
āre | aghā | kaḥ | nu | itthā | dadarśa / yam | yuñjanti | tam | ūm̐ iti | ā | sthāpayanti || na | asmai | tr̥ṇam | na | udakam | ā | bharanti / ut-taraḥ | dhuraḥ | vahati | pra-dediśat ||10.102.10||
parivr̥ktā-iva | pati-vidyam | ānaṭ / pīpyānā | kūcakreṇa-iva | siñcan || eṣa-eṣyā | cit | rathyā | jayema / su-maṅgalam | sina-vat | astu | sātam ||10.102.11||
tvam | viśvasya | jagataḥ / cakṣuḥ | indra | asi | cakṣuṣaḥ || vr̥ṣā | yat | ājim | vr̥ṣaṇā | sisāsasi / codayan | vadhriṇā | yujā ||10.102.12||

āśuḥ | śiśānaḥ | vr̥ṣabhaḥ | na | bhīmaḥ / ghanāghanaḥ | kṣobhaṇaḥ | carṣaṇīnām || sam-krandanaḥ | ani-miṣaḥ | eka-vīraḥ / śatam | senāḥ | ajayat | sākam | indraḥ ||10.103.1||
sam-krandanena | ani-miṣeṇa | jiṣṇunā / yut-kāreṇa | duḥ-cyavanena | dhr̥ṣṇunā || tat | indreṇa | jayata | tat | sahadhvam / yudhaḥ | naraḥ | iṣu-hastena | vr̥ṣṇā ||10.103.2||
saḥ | iṣu-hastaiḥ | saḥ | niṣaṅgi-bhiḥ | vaśī / sam-sraṣṭā | saḥ | yudhaḥ | indraḥ | gaṇena || saṁsr̥ṣṭa-jit | soma-pāḥ | bāhu-śardhī / ugra-dhanvā | prati-hitābhiḥ | astā ||10.103.3||
br̥haspate | pari | dīya | rathena / rakṣaḥ-hā | amitrān | apa-bādhamānaḥ || pra-bhañjan | senāḥ | pra-mr̥ṇaḥ | yudhā | jayan / asmākam | edhi | avitā | rathānām ||10.103.4||
bala-vijñāyaḥ | sthaviraḥ | pra-vīraḥ / sahasvān | vājī | sahamānaḥ | ugraḥ || abhi-vīraḥ | abhi-satvā | sahaḥ-jāḥ / jaitram | indra | ratham | ā | tiṣṭha | go-vit ||10.103.5||
gotra-bhidam | go-vidam | vajra-bāhum / jayantam | ajma | pra-mr̥ṇantam | ojasā || imam | sa-jātāḥ | anu | vīrayadhvam / indram | sakhāyaḥ | anu | sam | rabhadhvam ||10.103.6||
abhi | gotrāṇi | sahasā | gāhamānaḥ / adayaḥ | vīraḥ | śata-manyuḥ | indraḥ || duḥ-cyavanaḥ | pr̥tanāṣāṭ | ayudhyaḥ / asmākam | senāḥ | avatu | pra | yut-su ||10.103.7||
indraḥ | āsām | netā | br̥haspatiḥ / dakṣiṇā | yajñaḥ | puraḥ | etu | somaḥ || deva-senānām | abhi-bhañjatīnām / jayantīnām | marutaḥ | yantu | agram ||10.103.8||
indrasya | vr̥ṣṇaḥ | varuṇasya | rājñaḥ / ādityānām | marutām | śardhaḥ | ugram || mahā-manasām | bhuvana-cyavānām / ghoṣaḥ | devānām | jayatām | ut | asthāt ||10.103.9||
ut | harṣaya | magha-van | āyudhāni / ut | satvanām | māmakānām | manāṁsi || ut | vr̥tra-han | vājinām | vājināni / ut | rathānām | jayatām | yantu | ghoṣāḥ ||10.103.10||
asmākam | indraḥ | sam-r̥teṣu | dhvajeṣu / asmākam | yāḥ | iṣavaḥ | tāḥ | jayantu || asmākam | vīrāḥ | ut-tare | bhavantu / asmān | ūm̐ iti | devāḥ | avata | haveṣu ||10.103.11||
amīṣām | cittam | prati-lobhayantī / gr̥hāṇa | aṅgāni | apve | parā | ihi || abhi | pra | ihi | niḥ | daha | hr̥t-su | śokaiḥ / andhena | amitrāḥ | tamasā | sacantām ||10.103.12||
pra | ita | jayata | naraḥ / indraḥ | vaḥ | śarma | yacchatu || ugrāḥ | vaḥ | santu | bāhavaḥ / anādhr̥ṣyāḥ | yathā | asatha ||10.103.13||

asāvi | somaḥ | puru-hūta | tubhyam / hari-bhyām | yajñam | upa | yāhi | tūyam || tubhyam | giraḥ | vipra-vīrāḥ | iyānāḥ / dadhanvire | indra | piba | sutasya ||10.104.1||
ap-su | dhūtasya | hari-vaḥ | piba | iha / nr̥-bhiḥ | sutasya | jaṭharam | pr̥ṇasva || mimikṣuḥ | yam | adrayaḥ | indra | tubhyam / tebhiḥ | vardhasva | madam | uktha-vāhaḥ ||10.104.2||
pra | ugrām | pītim | vr̥ṣṇe | iyarmi | satyām / pra-yai | sutasya | hari-aśva | tubhyam || indra | dhenābhiḥ | iha | mādayasva / dhībhiḥ | viśvābhiḥ | śacyā | gr̥ṇānaḥ ||10.104.3||
ūtī | śacī-vaḥ | tava | vīryeṇa / vayaḥ | dadhānāḥ | uśijaḥ | r̥ta-jñāḥ || prajā-vat | indra | manuṣaḥ | duroṇe / tasthuḥ | gr̥ṇantaḥ | sadha-mādyāsaḥ ||10.104.4||
pranīti-bhiḥ | te | hari-aśva | su-stoḥ / su-sumnasya | puru-rucaḥ | janāsaḥ || maṁhiṣṭhām | ūtim | vi-tire | dadhānāḥ / stotāraḥ | indra | tava | sūnr̥tābhiḥ ||10.104.5||
upa | brahmāṇi | hari-vaḥ | hari-bhyām / somasya | yāhi | pītaye | sutasya || indra | tvā | yajñaḥ | kṣamamāṇam | ānaṭ / dāśvān | asi | adhvarasya | pra-ketaḥ ||10.104.6||
sahasra-vājam | abhimāti-saham / sute-raṇam | magha-vānam | su-vr̥ktim || upa | bhūṣanti | giraḥ | aprati-itam / indram | namasyāḥ | jarituḥ | pananta ||10.104.7||
sapta | āpaḥ | devīḥ | su-raṇāḥ | amr̥ktāḥ / yābhiḥ | sindhum | ataraḥ | indra | pūḥ-bhit || navatim | srotyāḥ | nava | ca | sravantīḥ / devebhyaḥ | gātum | manuṣe | ca | vindaḥ ||10.104.8||
apaḥ | mahīḥ | abhi-śasteḥ | amuñcaḥ / ajāgaḥ | āsu | adhi | devaḥ | ekaḥ || indra | yāḥ | tvam | vr̥tra-tūrye | cakartha / tābhiḥ | viśva-āyuḥ | tanvam | pupuṣyāḥ ||10.104.9||
vīreṇyaḥ | kratuḥ | indraḥ | su-śastiḥ / uta | api | dhenā | puru-hūtam | īṭṭe || ārdayat | vr̥tram | akr̥ṇot | ūm̐ iti | lokam / sasahe | śakraḥ | pr̥tanāḥ | abhiṣṭiḥ ||10.104.10||
śunam | huvema | magha-vānam | indram / asmin | bhare | nr̥-tamam | vāja-sātau || śr̥ṇvantam | ugram | ūtaye | samat-su / ghnantam | vr̥trāṇi | sam-jitam | dhanānām ||10.104.11||

kadā | vaso iti | stotram | haryate / ā | ava | śmaśā | rudhat | vāriti vāḥ || dīrgham | sutam | vātāpyāya ||10.105.1||
harī iti | yasya | su-yujā | vi-vratā | veḥ / arvantā | anu | śepā || ubhā | rajī iti | na | keśinā | patiḥ | dan ||10.105.2||
apa | yoḥ | indraḥ | pāpaje | ā | martaḥ / na | śaśramāṇaḥ | bibhīvān || śubhe | yat | yuyuje | taviṣī-vān ||10.105.3||
sacā | āyoḥ | indraḥ | carkr̥ṣe | ā / upānasaḥ | saparyan || nadayoḥ | vi-vratayoḥ | śūraḥ | indraḥ ||10.105.4||
adhi | yaḥ | tasthau | keṣa-vantā / vyacasvantā | na | puṣṭyai || vanoti | śiprābhyām | śipriṇī-vān ||10.105.5||
pra | astaut | r̥ṣva-ojāḥ | r̥ṣvebhiḥ / tatakṣa | śūraḥ | śavasā || r̥bhuḥ | na | kratu-bhiḥ | mātariśvā ||10.105.6||
vajram | yaḥ | cakre | su-hanāya | dasyave / hirīmaśaḥ | hirīmān || aruta-hanuḥ | adbhutam | na | rajaḥ ||10.105.7||
ava | naḥ | vr̥jinā | śiśīhi / r̥cā | vanema | anr̥caḥ || na | abrahmā | yajñaḥ | r̥dhak | joṣati | tve iti ||10.105.8||
ūrdhvā | yat | te | tretinī | bhūt / yajñasya | dhūḥ-su | sadman || sa-jūḥ | nāvam | sva-yaśasam | sacā | āyoḥ ||10.105.9||
śriye | te | pr̥śniḥ | upa-secanī | bhūt / śriye | darviḥ | arepāḥ || yayā | sve | pātre | siñcase | ut ||10.105.10||
śatam | vā | yat | asurya | prati | tvā / su-mitraḥ | itthā | astaut | duḥ-mitraḥ | itthā | astaut || āvaḥ | yat | dasyu-hatye | kutsa-putram / pra | āvaḥ | yat | dasyu-hatye | kutsa-vatsam ||10.105.11||

ubhau | ūm̐ iti | nūnam | tat | it | arthayethe iti / vi | tanvāthe iti | dhiyaḥ | vastrā | apasā-iva || sadhrīcīnā | yātave | pra | īm | ajīgariti / sudinā-iva | pr̥kṣaḥ | ā | taṁsayethe iti ||10.106.1||
uṣṭārā-iva | pharvareṣu | śrayethe iti / prāyogā-iva | śvātryā | śāsuḥ | ā | ithaḥ || dūtā-iva | hi | sthaḥ | yaśasā | janeṣu / mā | apa | sthātam | mahiṣā-iva | ava-pānāt ||10.106.2||
sākam-yujā | śakunasya-iva | pakṣā / paśvā-iva | citrā | yajuḥ | ā | gamiṣṭam || agniḥ-iva | deva-yoḥ | dīdi-vāṁsā / parijmānā-iva | yajathaḥ | puru-trā ||10.106.3||
āpī iti | vaḥ | asme iti | pitarā-iva | putrā / ugrā-iva | rucā | nr̥patī iveti nr̥patī-iva | turyai || iryā-iva | puṣṭyai | kiraṇā-iva | bhujyai / śruṣṭīvānā-iva | havam | ā | gamiṣṭam ||10.106.4||
vaṁsagā-iva | pūṣaryā | śimbātā / mitrā-iva | r̥tā | śatarā | śātapantā || vājā-iva | uccā | vayasā | gharmye-sthā / meṣā-iva | iṣā | saparyā | purīṣā ||10.106.5||
sr̥ṇyā-iva | jarbharī iti | turpharītū iti / naitośā-iva | turpharī iti | parpharīkā || udanyajā-iva | jemanā | maderū iti / tā | me | jarāyu | ajaram | marāyu ||10.106.6||
pajrā-iva | carcaram | jāram | marāyu / kṣadma-iva | artheṣu | tartarīthaḥ | ugrā || r̥bhū iti | na | āpat | kharamajrā | khara-jruḥ / vāyuḥ | na | parpharat | kṣayat | rayīṇām ||10.106.7||
gharmā-iva | madhu | jaṭhare | sanerū iti / bhage-avitā | turpharī iti | phārivā | aram || patarā-iva | cacarā | candra-nirnik / manaḥ-r̥ṅgā | mananyā | na | jagmī iti ||10.106.8||
br̥hantā-iva | gambhareṣu | prati-sthām / pādā-iva | gādham | tarate | vidāthaḥ || karṇā-iva | śāsuḥ | anu | hi | smarāthaḥ / aṁśā-iva | naḥ | bhajatam | citram | apnaḥ ||10.106.9||
āraṅgarā-iva | madhu | ā | īrayethe iti / sāraghā-iva | gavi | nīcīna-bāre || kīnārā-iva | svedam | ā-sisvidānā / kṣāma-iva | ūrjā | suyavasa-at | sacethe iti ||10.106.10||
r̥dhyāma | stomam | sanuyāma | vājam / ā | naḥ | mantram | sa-rathā | iha | upa | yātam || yaśaḥ | na | pakvam | madhu | goṣu | antaḥ / ā | bhūta-aṁśaḥ | aśvinoḥ | kāmam | aprāḥ ||10.106.11||

āviḥ | abhūt | mahi | māghonam | eṣām / viśvam | jīvam | tamasaḥ | niḥ | amoci || mahi | jyotiḥ | pitr̥-bhiḥ | dattam | ā | agāt / uruḥ | panthāḥ | dakṣiṇāyāḥ | adarśi ||10.107.1||
uccā | divi | dakṣiṇā-vantaḥ | asthuḥ / ye | aśva-dāḥ | saha | te | sūryeṇa || hiraṇya-dāḥ | amr̥ta-tvam | bhajante / vāsaḥ-dāḥ | soma | pra | tirante | āyuḥ ||10.107.2||
daivī | pūrtiḥ | dakṣiṇā | deva-yajyā / na | kava-aribhyaḥ | nahi | te | pr̥ṇanti || atha | naraḥ | prayata-dakṣiṇāsaḥ / avadya-bhiyā | bahavaḥ | pr̥ṇanti ||10.107.3||
śata-dhāram | vāyum | arkam | svaḥ-vidam / nr̥-cakṣasaḥ | te | abhi | cakṣate | haviḥ || ye | pr̥ṇanti | pra | ca | yacchanti | sam-game / te | dakṣiṇām | duhate | sapta-mātaram ||10.107.4||
dakṣiṇā-vān | prathamaḥ | hūtaḥ | eti / dakṣiṇā-vān | grāma-nīḥ | agram | eti || tam | eva | manye | nr̥-patim | janānām / yaḥ | prathamaḥ | dakṣiṇām | ā-vivāya ||10.107.5||
tam | eva | r̥ṣim | tam | ūm̐ iti | brahmāṇam | āhuḥ / yajña-nyam | sāma-gām | uktha-śasam || saḥ | śukrasya | tanvaḥ | veda | tisraḥ / yaḥ | prathamaḥ | dakṣiṇayā | rarādha ||10.107.6||
dakṣiṇā | aśvam | dakṣiṇā | gām | dadāti / dakṣiṇā | candram | uta | yat | hiraṇyam || dakṣiṇā | annam | vanute | yaḥ | naḥ | ātmā / dakṣiṇām | varma | kr̥ṇute | vi-jānan ||10.107.7||
na | bhojāḥ | mamruḥ | na | ni-artham | īyuḥ / na | riṣyanti | na | vyathante | ha | bhojāḥ || idam | yat | viśvam | bhuvanam | sva1riti svaḥ | ca / etat | sarvam | dakṣiṇā | ebhyaḥ | dadāti ||10.107.8||
bhojāḥ | jigyuḥ | surabhim | yonim | agre / bhojāḥ | jigyuḥ | vadhvam | yā | su-vāsāḥ || bhojāḥ | jigyuḥ | antaḥ-peyam | surāyāḥ / bhojāḥ | jigyuḥ | ye | ahūtāḥ | pra-yanti ||10.107.9||
bhojāya | aśvam | sam | mr̥janti | āśum / bhojāya | āste | kanyā | śumbhamānā || bhojasya | idam | puṣkariṇī-iva | veśma / pari-kr̥tam | devamānā-iva | citram ||10.107.10||
bhojam | aśvāḥ | suṣṭhu-vāhaḥ | vahanti / su-vr̥t | rathaḥ | vartate | dakṣiṇāyāḥ || bhojam | devāsaḥ | avata | bhareṣu / bhojaḥ | śatrūn | sam-anīkeṣu | jetā ||10.107.11||

kim | icchantī | saramā | pra | idam | ānaṭ / dūre | hi | adhvā | jaguriḥ | parācaiḥ || kā | asme-hitiḥ | kā | pari-takmyā | āsīt / katham | rasāyāḥ | ataraḥ | payāṁsi ||10.108.1||
indrasya | dūtīḥ | iṣitā | carāmi / mahaḥ | icchantī | paṇayaḥ | ni-dhīn | vaḥ || ati-skadaḥ | bhiyasā | tat | naḥ | āvat / tathā | rasāyāḥ | ataram | payāṁsi ||10.108.2||
kīdr̥ṅ | indraḥ | sarame | kā | dr̥śīkā / yasya | idam | dūtīḥ | asaraḥ | parākāt || ā | ca | gacchāt | mitram | ena | dadhāma / atha | gavām | go-patiḥ | naḥ | bhavāti ||10.108.3||
na | aham | tam | veda | dabhyam | dabhat | saḥ / yasya | idam | dūtīḥ | asaram | parākāt || na | tam | gūhanti | sravataḥ | gabhīrāḥ / hatāḥ | indreṇa | paṇayaḥ | śayadhve ||10.108.4||
imāḥ | gāvaḥ | sarame | yāḥ | aicchaḥ / pari | divaḥ | antān | su-bhage | patantī || kaḥ | te | enāḥ | ava | sr̥jāt | ayudhvī / uta | asmākam | āyudhā | santi | tigmā ||10.108.5||
asenyā | vaḥ | paṇayaḥ | vacāṁsi / aniṣavyāḥ | tanvaḥ | santu | pāpīḥ || adhr̥ṣṭaḥ | vaḥ | etavai | astu | panthāḥ / br̥haspatiḥ | vaḥ | ubhayā | na | mr̥ḷāt ||10.108.6||
ayam | ni-dhiḥ | sarame | adri-budhnaḥ / gobhiḥ | aśvebhiḥ | vasu-bhiḥ | ni-r̥ṣṭaḥ || rakṣanti | tam | paṇayaḥ | ye | su-gopāḥ / reku | padam | alakam | ā | jagantha ||10.108.7||
ā | iha | gaman | r̥ṣayaḥ | soma-śitāḥ / ayāsyaḥ | aṅgirasaḥ | nava-gvāḥ || te | etam | ūrvam | vi | bhajanta | gonām / atha | etat | vacaḥ | paṇayaḥ | vaman | it ||10.108.8||
eva | ca | tvam | sarame | ā-jagantha / pra-bādhitā | sahasā | daivyena || svasāram | tvā | kr̥ṇavai | mā | punaḥ | gāḥ / apa | te | gavām | su-bhage | bhajāma ||10.108.9||
na | aham | veda | bhrātr̥-tvam | no iti | svasr̥-tvam / indraḥ | viduḥ | aṅgirasaḥ | ca | ghorāḥ || go-kāmāḥ | me | acchadayan | yat | āyam / apa | ataḥ | ita | paṇayaḥ | varīyaḥ ||10.108.10||
dūram | ita | paṇayaḥ | varīyaḥ / ut | gāvaḥ | yantu | minatīḥ | r̥tena || br̥haspatiḥ | yāḥ | avindat | ni-gūḷhāḥ / somaḥ | grāvāṇaḥ | r̥ṣayaḥ | ca | viprāḥ ||10.108.11||

te | avadan | prathamāḥ | brahma-kilbiṣe / akūpāraḥ | salilaḥ | mātariśvā || vīḷu-harāḥ | tapaḥ | ugraḥ | mayaḥ-bhūḥ / āpaḥ | devīḥ | prathama-jāḥ | r̥tena ||10.109.1||
somaḥ | rājā | prathamaḥ | brahma-jāyām / punariti | pra | ayacchat | ahr̥ṇīyamānaḥ || anu-artitā | varuṇaḥ | mitraḥ | āsīt / agniḥ | hotā | hasta-gr̥hya | ā | nināya ||10.109.2||
hastena | eva | grāhyaḥ | ā-dhiḥ | asyāḥ / brahma-jāyā | iyam | iti | ca | it | avocan || na | dūtāya | pra-hye | tasthe | eṣā / tathā | rāṣṭram | gupitam | kṣatriyasya ||10.109.3||
devāḥ | etasyām | avadanta | pūrve / sapta-r̥ṣayaḥ | tapase | ye | ni-seduḥ || bhīmā | jāyā | brāhmaṇasya | upa-nītā / duḥ-dhām | dadhāti | parame | vi-oman ||10.109.4||
brahma-cārī | carati | veviṣat | viṣaḥ / saḥ | devānām | bhavati | ekam | aṅgam || tena | jāyām | anu | avindat | br̥haspatiḥ / somena | nītām | juhvam | na | devāḥ ||10.109.5||
punaḥ | vai | devāḥ | adaduḥ / punaḥ | manuṣyāḥ | uta || rājānaḥ | satyam | kr̥ṇvānāḥ / brahma-jāyām | punaḥ | daduḥ ||10.109.6||
punaḥ-dāya | brahma-jāyām / kr̥tvī | devaiḥ | ni-kilbiṣam || ūrjam | pr̥thivyāḥ | bhaktvāya / uru-gāyam | upa | āsate ||10.109.7||

sam-iddhaḥ | adya | manuṣaḥ | duroṇe / devaḥ | devān | yajasi | jāta-vedaḥ || ā | ca | vaha | mitra-mahaḥ | cikitvān / tvam | dūtaḥ | kaviḥ | asi | pra-cetāḥ ||10.110.1||
tanū-napāt | pathaḥ | r̥tasya | yānān / madhvā | sam-añjan | svadaya | su-jihva || manmāni | dhībhiḥ | uta | yajñam | r̥ndhan / deva-trā | ca | kr̥ṇuhi | adhvaram | naḥ ||10.110.2||
ā-juhvānaḥ | īḍyaḥ | vandyaḥ | ca / ā | yāhi | agne | vasu-bhiḥ | sa-joṣāḥ || tvam | devānām | asi | yahva | hotā / saḥ | etān | yakṣi | iṣitaḥ | yajīyān ||10.110.3||
prācīnam | barhiḥ | pra-diśā | pr̥thivyāḥ / vastoḥ | asyāḥ | vr̥jyate | agre | ahnām || vi | ūm̐ iti | prathate | vi-taram | varīyaḥ / devebhyaḥ | aditaye | syonam ||10.110.4||
vyacasvatīḥ | urviyā | vi | śrayantām / pati-bhyaḥ | na | janayaḥ | śumbhamānāḥ || devīḥ | dvāraḥ | br̥hatīḥ | viśvam-invāḥ / devebhyaḥ | bhavata | supra-ayanāḥ ||10.110.5||
ā | susvayantī iti | yajate iti | upāke iti / uṣasānaktā | sadatām | ni | yonau || divye iti | yoṣaṇe iti | br̥hatī iti | surukme iti su-rukme / adhi | śriyam | śukra-piśam | dadhāne iti ||10.110.6||
daivyā | hotārā | prathamā | su-vācā / mimānā | yajñam | manuṣaḥ | yajadhyai || pra-codayantā | vidatheṣu | kārū iti / prācīnam | jyotiḥ | pra-diśā | diśantā ||10.110.7||
ā | naḥ | yajñam | bhāratī | tūyam | etu / iḷā | manuṣvat | iha | cetayantī || tisraḥ | devīḥ | barhiḥ | ā | idam | syonam / sarasvatī | su-apasaḥ | sadantu ||10.110.8||
yaḥ | ime iti | dyāvāpr̥thivī iti | janitrī iti / rūpaiḥ | apiṁśat | bhuvanāni | viśvā || tam | adya | hotaḥ | iṣitaḥ | yajīyān / devam | tvaṣṭāram | iha | yakṣi | vidvān ||10.110.9||
upa-avasr̥ja | tmanyā | sam-añjan / devānām | pāthaḥ | r̥tu-thā | havīṁṣi || vanaspatiḥ | śamitā | devaḥ | agniḥ / svadantu | havyam | madhunā | ghr̥tena ||10.110.10||
sadyaḥ | jātaḥ | vi | amimīta | yajñam / agniḥ | devānām | abhavat | puraḥ-gāḥ || asya | hotuḥ | pra-diśi | r̥tasya | vāci / svāhā-kr̥tam | haviḥ | adantu | devāḥ ||10.110.11||

manīṣiṇaḥ | pra | bharadhvam | manīṣām / yathā-yathā | matayaḥ | santi | nr̥ṇām || indram | satyaiḥ | ā | īrayāma | kr̥tebhiḥ / saḥ | hi | vīraḥ | girvaṇasyuḥ | vidānaḥ ||10.111.1||
r̥tasya | hi | sadasaḥ | dhītiḥ | adyaut / sam | gārṣṭeyaḥ | vr̥ṣabhaḥ | gobhiḥ | ānaṭ || ut | atiṣṭhat | taviṣeṇa | raveṇa / mahānti | cit | sam | vivyāca | rajāṁsi ||10.111.2||
indraḥ | kila | śrutyai | asya | veda / saḥ | hi | jiṣṇuḥ | pathi-kr̥t | sūryāya || āt | menām | kr̥ṇvan | acyutaḥ | bhuvat | goḥ / patiḥ | divaḥ | sana-jāḥ | aprati-itaḥ ||10.111.3||
indraḥ | mahnā | mahataḥ | arṇavasya / vratā | amināt | aṅgiraḥ-bhiḥ | gr̥ṇānaḥ || purūṇi | cit | ni | tatāna | rajāṁsi / dādhāra | yaḥ | dharuṇam | satya-tātā ||10.111.4||
indraḥ | divaḥ | prati-mānam | pr̥thivyāḥ / viśvā | veda | savanā | hanti | śuṣṇam || mahīm | cit | dyām | ā | atanot | sūryeṇa / cāskambha | cit | kambhanena | skabhīyān ||10.111.5||
vajreṇa | hi | vr̥tra-hā | vr̥tram | astaḥ / adevasya | śūśuvānasya | māyāḥ || vi | dhr̥ṣṇo iti | atra | dhr̥ṣatā | jaghantha / atha | abhavaḥ | magha-van | bāhu-ojāḥ ||10.111.6||
sacanta | yat | uṣasaḥ | sūryeṇa / citrām | asya | ketavaḥ | rām | avindan || ā | yat | nakṣatram | dadr̥śe | divaḥ | na / punaḥ | yataḥ | nakiḥ | addhā | nu | veda ||10.111.7||
dūram | kila | prathamāḥ | jagmuḥ | āsām / indrasya | yāḥ | pra-save | sasruḥ | āpaḥ || kva | svit | agram | kva | budhnaḥ | āsām / āpaḥ | madhyam | kva | vaḥ | nūnam | antaḥ ||10.111.8||
sr̥jaḥ | sindhūn | ahinā | jagrasānān / āt | it | etāḥ | pra | vivijre | javena || mumukṣamāṇāḥ | uta | yāḥ | mumucre / adha | it | etāḥ | na | ramante | ni-tiktāḥ ||10.111.9||
sadhrīcīḥ | sindhum | uśatīḥ-iva | āyan / sanāt | jāraḥ | āritaḥ | pūḥ-bhit | āsām || astam | ā | te | pārthivā | vasūni / asme iti | jagmuḥ | sūnr̥tāḥ | indra | pūrvīḥ ||10.111.10||

indra | piba | prati-kāmam | sutasya / prātaḥ-sāvaḥ | tava | hi | pūrva-pītiḥ || harṣasva | hantave | śūra | śatrūn / ukthebhiḥ | te | vīryā | pra | bravāma ||10.112.1||
yaḥ | te | rathaḥ | manasaḥ | javīyān / ā | indra | tena | soma-peyāya | yāhi || tūyam | ā | te | harayaḥ | pra | dravantu / yebhiḥ | yāsi | vr̥ṣa-bhiḥ | mandamānaḥ ||10.112.2||
haritvatā | varcasā | sūryasya / śreṣṭhaiḥ | rūpaiḥ | tanvam | sparśayasva || asmābhiḥ | indra | sakhi-bhiḥ | huvānaḥ / sadhrīcīnaḥ | mādayasva | ni-sadya ||10.112.3||
yasya | tyat | te | mahimānam | madeṣu / ime iti | mahī iti | rodasī iti | na | aviviktām || tat | okaḥ | ā | hari-bhiḥ | indra | yuktaiḥ / priyebhiḥ | yāhi | priyam | annam | accha ||10.112.4||
yasya | śaśvat | papi-vān | indra | śatrūn / ananu-kr̥tyā | raṇyā | cakartha || saḥ | te | puram-dhim | taviṣīm | iyarti / saḥ | te | madāya | sutaḥ | indra | somaḥ ||10.112.5||
idam | te | pātram | sana-vittam | indra / piba | somam | enā | śatakrato iti śata-krato || pūrṇaḥ | ā-hāvaḥ | madirasya | madhvaḥ / yam | viśve | it | abhi-haryanti | devāḥ ||10.112.6||
vi | hi | tvām | indra | purudhā | janāsaḥ / hita-prayasaḥ | vr̥ṣabha | hvayante || asmākam | te | madhumat-tamāni / imā | bhuvan | savanā | teṣu | harya ||10.112.7||
pra | te | indra | pūrvyāṇi | pra | nūnam / vīryā | vocam | prathamā | kr̥tāni || satīna-manyuḥ | aśrathayaḥ | adrim / su-vedanām | akr̥ṇoḥ | brahmaṇe | gām ||10.112.8||
ni | su | sīda | gaṇa-pate | gaṇeṣu / tvām | āhuḥ | vipra-tamam | kavīnām || na | r̥te | tvat | kriyate | kim | cana | āre / mahām | arkam | magha-van | citram | arca ||10.112.9||
abhi-khyā | naḥ | magha-van | nādhamānān / sakhe | bodhi | vasu-pate | sakhīnām || raṇam | kr̥dhi | raṇa-kr̥t | satya-śuṣma / abhakte | cit | ā | bhaja | rāye | asmān ||10.112.10||

tam | asya | dyāvāpr̥thivī iti | sa-cetasā / viśvebhiḥ | devaiḥ | anu | śuṣmam | āvatām || yat | ait | kr̥ṇvānaḥ | mahimānam | indriyam / pītvī | somasya | kratu-mān | avardhata ||10.113.1||
tam | asya | viṣṇuḥ | mahimānam | ojasā / aṁśum | dadhanvān | madhunaḥ | vi | rapśate || devebhiḥ | indraḥ | magha-vā | sayāva-bhiḥ / vr̥tram | jaghanvān | abhavat | vareṇyaḥ ||10.113.2||
vr̥treṇa | yat | ahinā | bibhrat | āyudhā / sam-asthithāḥ | yudhaye | śaṁsam | ā-vide || viśve | te | atra | marutaḥ | saha | tmanā / avardhan | ugra | mahimānam | indriyam ||10.113.3||
jajñānaḥ | eva | vi | abādhata | spr̥dhaḥ / pra | apaśyat | vīraḥ | abhi | pauṁsyam | raṇam || avr̥ścat / adrim | ava | sa-syadaḥ | sr̥jat | astabhnāt | nākam | su-apasyayā | pr̥thum ||10.113.4||
āt | indraḥ | satrā | taviṣīḥ | apatyata / varīyaḥ | dyāvāpr̥thivī iti | abādhata || ava | abharat | dhr̥ṣitaḥ | vajram | āyasam / śevam | mitrāya | varuṇāya | dāśuṣe ||10.113.5||
indrasya | atra | taviṣībhyaḥ | vi-rapśinaḥ / r̥ghāyataḥ | araṁhayanta | manyave || vr̥tram | yat | ugraḥ | vi | avr̥ścat | ojasā / apaḥ | bibhratam | tamasā | pari-vr̥tam ||10.113.6||
yā | vīryāṇi | prathamāni | kartvā / mahi-tvebhiḥ | yatamānau | sam-īyatuḥ || dhvāntam | tamaḥ | ava | dadhvase | hate / indraḥ | mahnā | pūrva-hūtau | apatyata ||10.113.7||
viśve | devāsaḥ | adha | vr̥ṣṇyāni | te / avardhayan | soma-vatyā | vacasyayā || raddham | vr̥tram | ahim | indrasya | hanmanā / agniḥ | na | jambhaiḥ | tr̥ṣu | annam | āvayat ||10.113.8||
bhūri | dakṣebhiḥ | vacanebhiḥ | r̥kva-bhiḥ / sakhyebhiḥ | sakhyāni | pra | vocata || indraḥ | dhunim | ca | cumurim | ca | dambhayan / śraddhā-manasyā | śr̥ṇute | dabhītaye ||10.113.9||
tvam | purūṇi | ā | bhara | su-aśvyā / yebhiḥ | maṁsai | ni-vacanāni | śaṁsan || su-gebhiḥ | viśvā | duḥ-itā | tarema / vido iti | su | naḥ | urviyā | gādham | adya ||10.113.10||

gharmā | sam-antā | tri-vr̥tam | vi | āpatuḥ / tayoḥ | juṣṭim | mātariśvā | jagāma || divaḥ | payaḥ | didhiṣāṇāḥ | aveṣan / viduḥ | devāḥ | saha-sāmānam | arkam ||10.114.1||
tisraḥ | deṣṭrāya | niḥ-r̥tīḥ | upa | āsate / dīrgha-śrutaḥ | vi | hi | jānanti | vahnayaḥ || tāsām | ni | cikyuḥ | kavayaḥ | ni-dānam / pareṣu | yāḥ | guhyeṣu | vrateṣu ||10.114.2||
catuḥ-kapardā | yuvatiḥ | su-peśāḥ / ghr̥ta-pratīkā | vayunāni | vaste || tasyām | su-parṇā | vr̥ṣaṇā | ni | sedatuḥ / yatra | devāḥ | dadhire | bhāga-dheyam ||10.114.3||
ekaḥ | su-parṇaḥ | saḥ | samudram | ā | viveśa / saḥ | idam | viśvam | bhuvanam | vi | caṣṭe || tam | pākena | manasā | apaśyam | antitaḥ / tam | mātā | reḷhi | saḥ | ūm̐ iti | reḷhi | mātaram ||10.114.4||
su-parṇam | viprāḥ | kavayaḥ | vacaḥ-bhiḥ / ekam | santam | bahudhā | kalpayanti || chandāṁsi | ca | dadhataḥ | adhvareṣu / grahān | somasya | mimate | dvādaśa ||10.114.5||
ṣaṭ-triṁśān | ca | caturaḥ | kalpayantaḥ / chandāṁsi | ca | dadhataḥ | ā-dvādaśam || yajñam | vi-māya | kavayaḥ | manīṣā / r̥k-sāmābhyām | pra | ratham | vartayanti ||10.114.6||
catuḥ-daśa | anye | mahimānaḥ | asya / tam | dhīrāḥ | vācā | pra | nayanti | sapta || āpnānam | tīrtham | kaḥ | iha | pra | vocat / yena | pathā | pra-pibante | sutasya ||10.114.7||
sahasradhā | pañca-daśāni | ukthā / yāvat | dyāvāpr̥thivī iti | tāvat | it | tat || sahasradhā | mahimānaḥ | sahasram / yāvat | brahma | vi-sthitam | tāvatī | vāk ||10.114.8||
kaḥ | chandasām | yogam | ā | veda | dhīraḥ / kaḥ | dhiṣṇyām | prati | vācam | papāda || kam | r̥tvijām | aṣṭamam | śūram | āhuḥ / harī iti | indrasya | ni | cikāya | kaḥ | svit ||10.114.9||
bhūmyāḥ | antam | pari | eke | caranti / rathasya | dhūḥ-su | yuktāsaḥ | asthuḥ || śramasya | dāyam | vi | bhajanti | ebhyaḥ / yadā | yamaḥ | bhavati | harmye | hitaḥ ||10.114.10||

citraḥ | it | śiśoḥ | taruṇasya | vakṣathaḥ / na | yaḥ | mātarau | api-eti | dhātave || anūdhāḥ | yadi | jījanat | adha | ca | nu / vavakṣa | sadyaḥ | mahi | dūtyam | caran ||10.115.1||
agniḥ | ha | nāma | dhāyi | dan | apaḥ-tamaḥ / sam | yaḥ | vanā | yuvate | bhasmanā | datā || abhi-pramurā | juhvā | su-adhvaraḥ / inaḥ | na | prothamānaḥ | yavase | vr̥ṣā ||10.115.2||
tam | vaḥ | vim | na | dru-sadam | devam | andhasaḥ / indum | prothantam | pra-vapantam | arṇavam || āsā | vahnim | na | śociṣā | vi-rapśinam / mahi-vratam | na | sarajantam | adhvanaḥ ||10.115.3||
vi | yasya | te | jrayasānasya | ajara / dhakṣoḥ | na | vātāḥ | pari | santi | acyutāḥ || ā | raṇvāsaḥ | yuyudhayaḥ | na | satvanam / tritam | naśanta | pra | śiṣantaḥ | iṣṭaye ||10.115.4||
saḥ | it | agniḥ | kaṇva-tamaḥ | kaṇva-sakhā / aryaḥ | parasya | antarasya | taruṣaḥ || agniḥ | pātu | gr̥ṇataḥ | agniḥ | sūrīn / agniḥ | dadātu | teṣām | avaḥ | naḥ ||10.115.5||
vājin-tamāya | sahyase | su-pitrya / tr̥ṣu | cyavānaḥ | anu | jāta-vedase || anudre | cit | yaḥ | dhr̥ṣatā | varam | sate / mahin-tamāya | dhanvanā | it | aviṣyate ||10.115.6||
eva | agniḥ | martaiḥ | saha | sūri-bhiḥ / vasuḥ | stave | sahasaḥ | sūnaraḥ | nr̥-bhiḥ || mitrāsaḥ | na | ye | su-dhitāḥ | r̥ta-yavaḥ / dyāvaḥ | na | dyumnaiḥ | abhi | santi | mānuṣān ||10.115.7||
ūrjaḥ | napāt | sahasā-van | iti | tvā / upa-stutasya | vandate | vr̥ṣā | vāk || tvām | stoṣāma | tvayā | su-vīrāḥ / drāghīyaḥ | āyuḥ | pra-taram | dadhānāḥ ||10.115.8||
iti | tvā | agne | vr̥ṣṭi-havyasya | putrāḥ / upa-stutāsaḥ | r̥ṣayaḥ | avocan || tān | ca | pāhi | gr̥ṇataḥ | ca | sūrīn / vaṣaṭ | vaṣaṭ | iti | ūrdhvāsaḥ | anakṣan / namaḥ | namaḥ | iti | ūrdhvāsaḥ | anakṣan ||10.115.9||

piba | somam | mahate | indriyāya / piba | vr̥trāya | hantave | śaviṣṭha || piba | rāye | śavase | hūyamānaḥ / piba | madhvaḥ | tr̥pat | indra | ā | vr̥ṣasva ||10.116.1||
asya | piba | kṣu-mataḥ | pra-sthitasya / indra | somasya | varam | ā | sutasya || svasti-dāḥ | manasā | mādayasva / arvācīnaḥ | revate | saubhagāya ||10.116.2||
mamattu | tvā | divyaḥ | somaḥ | indra / mamattu | yaḥ | sūyate | pārthiveṣu || mamattu | yena | varivaḥ | cakartha / mamattu | yena | ni-riṇāsi | śatrūn ||10.116.3||
ā | dvi-barhāḥ | aminaḥ | yātu | indraḥ / vr̥ṣā | hari-bhyām | pari-siktam | andhaḥ || gavi | ā | sutasya | pra-bhr̥tasya | madhvaḥ / satrā | khedām | aruśa-hā | ā | vr̥ṣasva ||10.116.4||
ni | tigmāni | bhrāśayan | bhrāśyāni / ava | sthirā | tanuhi | yātu-jūnām || ugrāya | te | sahaḥ | balam | dadāmi / prati-itya | śatrūn | vi-gadeṣu | vr̥śca ||10.116.5||
vi | aryaḥ | indra | tanuhi | śravāṁsi / ojaḥ | sthirā-iva | dhanvanaḥ | abhi-mātīḥ || asmadryak | vavr̥dhānaḥ | sahaḥ-bhiḥ / ani-bhr̥ṣṭaḥ | tanvam | vavr̥dhasva ||10.116.6||
idam | haviḥ | magha-van | tubhyam | rātam / prati | sam-rāṭ | ahr̥ṇānaḥ | gr̥bhāya || tubhyam | sutaḥ | magha-van | tubhyam | pakvaḥ / addhi | indra | piba | ca | pra-sthitasya ||10.116.7||
addhi | it | indra | pra-sthitā | imā | havīṁṣi / canaḥ | dadhiṣva | pacatā | uta | somam || prayasvantaḥ | prati | haryāmasi | tvā / satyāḥ | santu | yajamānasya | kāmāḥ ||10.116.8||
pra | indrāgni-bhyām | su-vacasyām | iyarmi / sindhau-iva | pra | īrayam | nāvam | arkaiḥ || ayāḥ-iva | pari | caranti | devāḥ / ye | asmabhyam | dhana-dāḥ | ut-bhidaḥ | ca ||10.116.9||

na | vai | ūm̐ iti | devāḥ | kṣudham | it | vadham | daduḥ / uta | āśitam | upa | gacchanti | mr̥tyavaḥ || uto iti | rayiḥ | pr̥ṇataḥ | na | upa | dasyati / uta | apr̥ṇan | marḍitāram | na | vindate ||10.117.1||
yaḥ | ādhrāya | cakamānāya | pitvaḥ / anna-vān | san | raphitāya | upa-jagmuṣe || sthiram | manaḥ | kr̥ṇute | sevate | purā / uto iti | cit | saḥ | marḍitāram | na | vindate ||10.117.2||
saḥ | it | bhojaḥ | yaḥ | gr̥have | dadāti / anna-kāmāya | carate | kr̥śāya || aram | asmai | bhavati | yāma-hūtau / uta | aparīṣu | kr̥ṇute | sakhāyam ||10.117.3||
na | saḥ | sakhā | yaḥ | na | dadāti | sakhye / sacā-bhuve | sacamānāya | pitvaḥ || apa | asmāt | pra | iyāt | na | tat | okaḥ | asti / pr̥ṇantam | anyam | araṇam | cit | icchet ||10.117.4||
pr̥ṇīyāt | it | nādhamānāya | tavyān / drāghīyāṁsam | anu | paśyeta | panthām || o iti | hi | vartante | rathyā-iva | cakrā / anyam-anyam | upa | tiṣṭhanta | rāyaḥ ||10.117.5||
mogham | annam | vindate | apra-cetāḥ / satyam | bravīmi | vadhaḥ | it | saḥ | tasya || na | aryamaṇam | puṣyati | no iti | sakhāyam / kevala-aghaḥ | bhavati | kevala-ādī ||10.117.6||
kr̥ṣan | it | phālaḥ | āśitam | kr̥ṇoti / yan | adhvānam | apa | vr̥ṅkte | caritraiḥ || vadan | brahmā | avadataḥ | vanīyān / pr̥ṇan | āpiḥ | apr̥ṇantam | abhi | syāt ||10.117.7||
eka-pāt | bhūyaḥ | dvi-padaḥ | vi | cakrame / dvi-pāt | tri-pādam | abhi | eti | paścāt || catuḥ-pāt | eti | dvi-padām | abhi-svare / sam-paśyan | paṅktīḥ | upa-tiṣṭhamānaḥ ||10.117.8||
samau | cit | hastau | na | samam | viviṣṭaḥ / sam-mātarā | cit | na | samam | duhāte iti || yamayoḥ | cit | na | samā | vīryāṇi / jñātī iti | cit | santau | na | samam | pr̥ṇītaḥ ||10.117.9||

agne | haṁsi | ni | atriṇam / dīdyat | martyeṣu | ā || sve | kṣaye | śuci-vrata ||10.118.1||
ut | tiṣṭhasi | su-āhutaḥ / ghr̥tāni | prati | modase || yat | tvā | srucaḥ | sam-asthiran ||10.118.2||
saḥ | ā-hutaḥ | vi | rocate / agniḥ | īḷenyaḥ | girā || srucā | pratīkam | ajyate ||10.118.3||
ghr̥tena | agniḥ | sam | ajyate / madhu-pratīkaḥ | ā-hutaḥ || rocamānaḥ | vibhā-vasuḥ ||10.118.4||
jaramāṇaḥ | sam | idhyase / devebhyaḥ | havya-vāhana || tam | tvā | havanta | martyāḥ ||10.118.5||
tam | martāḥ | amartyam / ghr̥tena | agnim | saparyata || adābhyam | gr̥ha-patim ||10.118.6||
adābhyena | śociṣā / agne | rakṣaḥ | tvam | daha || gopāḥ | r̥tasya | dīdihi ||10.118.7||
saḥ | tvam | agne | pratīkena / prati | oṣa | yātu-dhānyaḥ || uru-kṣayeṣu | dīdyat ||10.118.8||
tam | tvā | gīḥ-bhiḥ | uru-kṣayāḥ / havya-vāham | sam | īdhire || yajiṣṭham | mānuṣe | jane ||10.118.9||

iti | vai | iti | me | manaḥ / gām | aśvam | sanuyām | iti || kuvit | somasya | apām | iti ||10.119.1||
pra | vātāḥ-iva | dodhataḥ / ut | mā | pītāḥ | ayaṁsata || kuvit | somasya | apām | iti ||10.119.2||
ut | mā | pītāḥ | ayaṁsata / ratham | aśvāḥ-iva | āśavaḥ || kuvit | somasya | apām | iti ||10.119.3||
upa | mā | matiḥ | asthita / vāśrā | putram-iva | priyam || kuvit | somasya | apām | iti ||10.119.4||
aham | taṣṭā-iva | vandhuram / pari | acāmi | hr̥dā | matim || kuvit | somasya | apām | iti ||10.119.5||
nahi | me | akṣi-pat | cana / acchāntsuḥ | pañca | kr̥ṣṭayaḥ || kuvit | somasya | apām | iti ||10.119.6||
nahi | me | rodasī iti | ubhe iti / anyam | pakṣam | cana | prati || kuvit | somasya | apām | iti ||10.119.7||
abhi | dyām | mahinā | bhuvam / abhi | imām | pr̥thivīm | mahīm || kuvit | somasya | apām | iti ||10.119.8||
hanta | aham | pr̥thivīm | imām / ni | dadhāni | iha | vā | iha | vā || kuvit | somasya | apām | iti ||10.119.9||
oṣam | it | pr̥thivīm | aham / jaṅghanāni | iha | vā | iha | vā || kuvit | somasya | apām | iti ||10.119.10||
divi | me | anyaḥ | pakṣaḥ / adhaḥ | anyam | acīkr̥ṣam || kuvit | somasya | apām | iti ||10.119.11||
aham | asmi | mahā-mahaḥ / abhi-nabhyam | ut-īṣitaḥ || kuvit | somasya | apām | iti ||10.119.12||
gr̥haḥ | yāmi | aram-kr̥taḥ / devebhyaḥ | havya-vāhanaḥ || kuvit | somasya | apām | iti ||10.119.13||

tat | it | āsa | bhuvaneṣu | jyeṣṭham / yataḥ | jajñe | ugraḥ | tveṣa-nr̥mṇaḥ || sadyaḥ | jajñānaḥ | ni | riṇāti | śatrūn / anu | yam | viśve | madanti | ūmāḥ ||10.120.1||
vavr̥dhānaḥ | śavasā | bhūri-ojāḥ / śatruḥ | dāsāya | bhiyasam | dadhāti || avi-anat | ca | vi-anat | ca | sasni / sam | te | navanta | pra-bhr̥tā | madeṣu ||10.120.2||
tve iti | kratum | api | vr̥ñjanti | viśve / dviḥ | yat | ete | triḥ | bhavanti | ūmāḥ || svādoḥ | svādīyaḥ | svādunā | sr̥ja | sam / adaḥ | su | madhu | madhunā | abhi | yodhīḥ ||10.120.3||
iti | cit | hi | tvā | dhanā | jayantam / made-made | anu-madanti | viprāḥ || ojīyaḥ | dhr̥ṣṇo iti | sthiram | ā | tanuṣva / mā | tvā | dabhan | yātu-dhānāḥ | duḥ-evāḥ ||10.120.4||
tvayā | vayam | śāśadmahe | raṇeṣu / pra-paśyantaḥ | yudhenyāni | bhūri || codayāmi | te | āyudhā | vacaḥ-bhiḥ / sam | te | śiśāmi | brahmaṇā | vayāṁsi ||10.120.5||
stuṣeyyam | puru-varpasam | r̥bhvam / ina-tamam | āptyam | āptyānām || ā | darṣate | śavasā | sapta | dānūn / pra | sākṣate | prati-mānāni | bhūri ||10.120.6||
ni | tat | dadhiṣe | avaram | param | ca / yasmin | āvitha | avasā | duroṇe || ā | mātarā | sthāpayase | jigatnū iti / ataḥ | inoṣi | karvarā | purūṇi ||10.120.7||
imā | brahma | br̥hat-divaḥ | vivakti / indrāya | śūṣam | agriyaḥ | svaḥ-sāḥ || mahaḥ | gotrasya | kṣayati | sva-rājaḥ / duraḥ | ca | viśvāḥ | avr̥ṇot | apa | svāḥ ||10.120.8||
eva | mahān | br̥hat-divaḥ | atharvā / avocat | svām | tanvam | indram | eva || svasāraḥ | mātaribhvarīḥ | ariprāḥ / hinvanti | ca | śavasā | vardhayanti | ca ||10.120.9||

hiraṇya-garbhaḥ | sam | avartata | agre / bhūtasya | jātaḥ | patiḥ | ekaḥ | āsīt || saḥ | dādhāra | pr̥thivīm | dyām | uta | imām / kasmai | devāya | haviṣā | vidhema ||10.121.1||
yaḥ | ātma-dāḥ | bala-dāḥ | yasya | viśve / upa-āsate | pra-śiṣam | yasya | devāḥ || yasya | chāyā | amr̥tam | yasya | mr̥tyuḥ / kasmai | devāya | haviṣā | vidhema ||10.121.2||
yaḥ | prāṇataḥ | ni-miṣataḥ | mahi-tvā / ekaḥ | it | rājā | jagataḥ | babhūva || yaḥ | īśe | asya | dvi-padaḥ | catuḥ-padaḥ / kasmai | devāya | haviṣā | vidhema ||10.121.3||
yasya | ime | hima-vantaḥ | mahi-tvā / yasya | samudram | rasayā | saha | āhuḥ || yasya | imāḥ | pra-diśaḥ | yasya | bāhū iti / kasmai | devāya | haviṣā | vidhema ||10.121.4||
yena | dyauḥ | ugrā | pr̥thivī | ca | dr̥ḷhā / yena | sva1riti svaḥ | stabhitam | yena | nākaḥ || yaḥ | antarikṣe | rajasaḥ | vi-mānaḥ / kasmai | devāya | haviṣā | vidhema ||10.121.5||
yam | krandasī iti | avasā | tastabhāne iti / abhi | aikṣetām | manasā | rejamāne || yatra | adhi | sūraḥ | ut-itaḥ | vi-bhāti / kasmai | devāya | haviṣā | vidhema ||10.121.6||
āpaḥ | ha | yat | br̥hatīḥ | viśvam | āyan / garbham | dadhānāḥ | janayantīḥ | agnim || tataḥ | devānām | sam | avartata | asuḥ | ekaḥ / kasmai | devāya | haviṣā | vidhema ||10.121.7||
yaḥ | cit | āpaḥ | mahinā | pari-apaśyat / dakṣam | dadhānāḥ | janayantīḥ | yajñam || yaḥ | deveṣu | adhi | devaḥ | ekaḥ | āsīt / kasmai | devāya | haviṣā | vidhema ||10.121.8||
mā | naḥ | hiṁsīt | janitā | yaḥ | pr̥thivyāḥ / yaḥ | vā | divam | satya-dharmā | jajāna || yaḥ | ca | apaḥ | candrāḥ | br̥hatīḥ | jajāna / kasmai | devāya | haviṣā | vidhema ||10.121.9||
prajā-pate | na | tvat | etāni | anyaḥ / viśvā | jātāni | pari | tā | babhūva || yat-kāmāḥ | te | juhumaḥ | tat | naḥ | astu / vayam | syāma | patayaḥ | rayīṇām ||10.121.10||

vasum | na | citra-mahasam | gr̥ṇīṣe / vāmam | śevam | atithim | adviṣeṇyam || saḥ | rāsate | śurudhaḥ | viśva-dhāyasaḥ / agniḥ | hotā | gr̥ha-patiḥ | su-vīryam ||10.122.1||
juṣāṇaḥ | agne | prati | harya | me | vacaḥ / viśvāni | vidvān | vayunāni | sukrato iti su-krato || ghr̥ta-nirnik | brahmaṇe | gātum | ā | īraya / tava | devāḥ | ajanayan | anu | vratam ||10.122.2||
sapta | dhāmāni | pari-yan | amartyaḥ / dāśat | dāśuṣe | su-kr̥te | mamahasva || su-vīreṇa | rayiṇā | agne | su-ābhuvā / yaḥ | te | ānaṭ | sam-idhā | tam | juṣasva ||10.122.3||
yajñasya | ketum | prathamam | puraḥ-hitam / haviṣmantaḥ | īḷate | sapta | vājinam || śr̥ṇvantam | agnim | ghr̥ta-pr̥ṣṭham | ukṣaṇam / pr̥ṇantam | devam | pr̥ṇate | su-vīryam ||10.122.4||
tvam | dūtaḥ | prathamaḥ | vareṇyaḥ / saḥ | hūyamānaḥ | amr̥tāya | matsva || tvām | marjayan | marutaḥ | dāśuṣaḥ | gr̥he / tvām | stomebhiḥ | bhr̥gavaḥ | vi | rirucuḥ ||10.122.5||
iṣam | duhan | su-dughām | viśva-dhāyasam / yajña-priye | yajamānāya | sukrato iti su-krato || agre | ghr̥ta-snuḥ | triḥ | r̥tāni | dīdyat / vartiḥ | yajñam | pari-yan | sukratu-yase ||10.122.6||
tvām | it | asyāḥ | uṣasaḥ | vi-uṣṭiṣu / dūtam | kr̥ṇvānāḥ | ayajanta | mānuṣāḥ || tvām | devāḥ | mahayāyyāya | vavr̥dhuḥ / ājyam | agne | ni-mr̥jantaḥ | adhvare ||10.122.7||
ni | tvā | vasiṣṭhāḥ | ahvanta | vājinam / gr̥ṇantaḥ | agne | vidatheṣu | vedhasaḥ || rāyaḥ | poṣam | yajamāneṣu | dhāraya / yūyam | pāta | svasti-bhiḥ | sadā | naḥ ||10.122.8||

ayam | venaḥ | codayat | pr̥śni-garbhāḥ / jyotiḥ-jarāyuḥ | rajasaḥ | vi-māne || imam | apām | sam-game | sūryasya / śiśum | na | viprāḥ | mati-bhiḥ | rihanti ||10.123.1||
samudrāt | ūrmim | ut | iyarti | venaḥ / nabhaḥ-jāḥ | pr̥ṣṭham | haryatasya | darśi || r̥tasya | sānau | adhi | viṣṭapi | bhrāṭ / samānam | yonim | abhi | anūṣata | vrāḥ ||10.123.2||
samānam | pūrvīḥ | abhi | vāvaśānāḥ / tiṣṭhan | vatsasya | mātaraḥ | sa-nīḷāḥ || r̥tasya | sānau | adhi | cakramāṇāḥ / rihanti | madhvaḥ | amr̥tasya | vāṇīḥ ||10.123.3||
jānantaḥ | rūpam | akr̥panta | viprāḥ / mr̥gasya | ghoṣam | mahiṣasya | hi | gman || r̥tena | yantaḥ | adhi | sindhum | asthuḥ / vidat | gandharvaḥ | amr̥tāni | nāma ||10.123.4||
apsarāḥ | jāram | upa-siṣmiyāṇā / yoṣā | bibharti | parame | vi-oman || carat | priyasya | yoniṣu | priyaḥ | san / sīdat | pakṣe | hiraṇyaye | saḥ | venaḥ ||10.123.5||
nāke | su-parṇam | upa | yat | patantam / hr̥dā | venantaḥ | abhi | acakṣata | tvā || hiraṇya-pakṣam | varuṇasya | dūtam / yamasya | yonau | śakunam | bhuraṇyum ||10.123.6||
ūrdhvaḥ | gandharvaḥ | adhi | nāke | asthāt / pratyaṅ | citrā | bibhrat | asya | āyudhāni || vasānaḥ | atkam | surabhim | dr̥śe | kam / svaḥ | na | nāma | janata | priyāṇi ||10.123.7||
drapsaḥ | samudram | abhi | yat | jigāti / paśyan | gr̥dhrasya | cakṣasā | vi-dharman || bhānuḥ | śukreṇa | śociṣā | cakānaḥ / tr̥tīye | cakre | rajasi | priyāṇi ||10.123.8||

imam | naḥ | agne | upa | yajñam | ā | ihi / pañca-yāmam | tri-vr̥tam | sapta-tantum || asaḥ | havya-vāṭ | uta | naḥ | puraḥ-gāḥ / jyok | eva | dīrgham | tamaḥ | ā | aśayiṣṭhāḥ ||10.124.1||
adevāt | devaḥ | pra-catā | guhā | yan / pra-paśyamānaḥ | amr̥ta-tvam | emi || śivam | yat | santam | aśivaḥ | jahāmi / svāt | sakhyāt | araṇīm | nābhim | emi ||10.124.2||
paśyan | anyasyāḥ | atithim | vayāyāḥ / r̥tasya | dhāma | vi | mime | purūṇi || śaṁsāmi | pitre | asurāya | śevam / ayajñiyāt | yajñiyam | bhāgam | emi ||10.124.3||
bahvīḥ | samāḥ | akaram | antaḥ | asmin / indram | vr̥ṇānaḥ | pitaram | jahāmi || agniḥ | somaḥ | varuṇaḥ | te | cyavante / pari-āvart | rāṣṭram | tat | avāmi | ā-yan ||10.124.4||
niḥ-māyāḥ | ūm̐ iti | tye | asurāḥ | abhūvan / tvam | ca | mā | varuṇa | kāmayāse || r̥tena | rājan | anr̥tam | vi-viñcan / mama | rāṣṭrasya | adhi-patyam | ā | ihi ||10.124.5||
idam | svaḥ | idam | it | āsa | vāmam / ayam | pra-kāśaḥ | uru | antarikṣam || hanāva | vr̥tram | niḥ-ehi | soma / haviḥ | tvā | santam | haviṣā | yajāma ||10.124.6||
kaviḥ | kavi-tvā | divi | rūpam | ā | asajat / apra-bhūtī | varuṇaḥ | niḥ | apaḥ | sr̥jat || kṣemam | kr̥ṇvānāḥ | janayaḥ | na | sindhavaḥ / tāḥ | asya | varṇam | śucayaḥ | bharibhrati ||10.124.7||
tāḥ | asya | jyeṣṭham | indriyam | sacante / tāḥ | īm | ā | kṣeti | svadhayā | madantīḥ || tāḥ | īm | viśaḥ | na | rājānam | vr̥ṇānāḥ / bībhatsuvaḥ | apa | vr̥trāt | atiṣṭhan ||10.124.8||
bībhatsūnām | sa-yujam | haṁsam | āhuḥ / apām | divyānām | sakhye | carantam || anu-stubham | anu | carcūryamāṇam / indram | ni | cikyuḥ | kavayaḥ | manīṣā ||10.124.9||

aham | rudrebhiḥ | vasu-bhiḥ | carāmi / aham | ādityaiḥ | uta | viśva-devaiḥ || aham | mitrāvaruṇā | ubhā | bibharmi / aham | indrāgnī iti | aham | aśvinā | ubhā ||10.125.1||
aham | somam | āhanasam | bibharmi / aham | tvaṣṭāram | uta | pūṣaṇam | bhagam || aham | dadhāmi | draviṇam | haviṣmate / supra-avye | yajamānāya | sunvate ||10.125.2||
aham | rāṣṭrī | sam-gamanī | vasūnām / cikituṣī | prathamā | yajñiyānām || tām | mā | devāḥ | vi | adadhuḥ | puru-trā / bhūri-sthātrām | bhūri | ā-veśayantīm ||10.125.3||
mayā | saḥ | annam | atti | yaḥ | vi-paśyati / yaḥ | prāṇiti | yaḥ | īm | śr̥ṇoti | uktam || amantavaḥ | mām | te | upa | kṣiyanti / śrudhi | śruta | śraddhi-vam | te | vadāmi ||10.125.4||
aham | eva | svayam | idam | vadāmi / juṣṭam | devebhiḥ | uta | mānuṣebhiḥ || yam | kāmaye | tam-tam | ugram | kr̥ṇomi / tam | brahmāṇam | tam | r̥ṣim | tam | su-medhām ||10.125.5||
aham | rudrāya | dhanuḥ | ā | tanomi / brahma-dviṣe | śarave | hantavai | ūm̐ iti || aham | janāya | sa-madam | kr̥ṇomi / aham | dyāvāpr̥thivī iti | ā | viveśa ||10.125.6||
aham | suve | pitaram | asya | mūrdhan / mama | yoniḥ | ap-su | antariti | samudre || tataḥ | vi | tiṣṭhe | bhuvanā | anu | viśvā / uta | amūm | dyām | varṣmaṇā | upa | spr̥śāmi ||10.125.7||
aham | eva | vātaḥ-iva | pra | vāmi / ā-rabhamāṇā | bhuvanāni | viśvā || paraḥ | divā | paraḥ | enā | pr̥thivyā / etāvatī | mahinā | sam | babhūva ||10.125.8||

na | tam | aṁhaḥ | na | duḥ-itam / devāsaḥ | aṣṭa | martyam || sa-joṣasaḥ | yam | aryamā / mitraḥ | nayanti | varuṇaḥ | ati | dviṣaḥ ||10.126.1||
tat | hi | vayam | vr̥ṇīmahe / varuṇa | mitra | aryaman || yena | niḥ | aṁhasaḥ | yūyam / pātha | netha | ca | martyam | ati | dviṣaḥ ||10.126.2||
te | nūnam | naḥ | ayam | ūtaye / varuṇaḥ | mitraḥ | aryamā || nayiṣṭhāḥ | ūm̐ iti | naḥ | neṣaṇi / parṣiṣṭhāḥ | ūm̐ iti | naḥ | parṣaṇi | ati | dviṣaḥ ||10.126.3||
yūyam | viśvam | pari | pātha / varuṇaḥ | mitraḥ | aryamā || yuṣmākam | śarmaṇi | priye / syāma | su-pranītayaḥ | ati | dviṣaḥ ||10.126.4||
ādityāsaḥ | ati | sridhaḥ / varuṇaḥ | mitraḥ | aryamā || ugram | marut-bhiḥ | rudram | huvema / indram | agnim | svastaye | ati | dviṣaḥ ||10.126.5||
netāraḥ | ūm̐ iti | su | naḥ | tiraḥ / varuṇaḥ | mitraḥ | aryamā || ati | viśvāni | duḥ-itā / rājānaḥ | carṣaṇīnām | ati | dviṣaḥ ||10.126.6||
śunam | asmabhyam | ūtaye / varuṇaḥ | mitraḥ | aryamā || śarma | yacchantu | sa-prathaḥ / ādityāsaḥ | yat | īmahe | ati | dviṣaḥ ||10.126.7||
yathā | ha | tyat | vasavaḥ | gauryam | cit / padi | sitām | amuñcata | yajatrāḥ || evo iti | su | asmat | muñcata | vi | aṁhaḥ / pra | tāri | agne | pra-taram | naḥ | āyuḥ ||10.126.8||

rātrī | vi | akhyat | ā-yatī / puru-trā | devī | akṣa-bhiḥ || viśvāḥ | adhi | śriyaḥ | adhita ||10.127.1||
ā | uru | aprāḥ | amartyā / ni-vataḥ | devī | ut-vataḥ || jyotiṣā | bādhate | tamaḥ ||10.127.2||
niḥ | ūm̐ iti | svasāram | akr̥ta / uṣasam | devī | ā-yatī || apa | it | ūm̐ iti | hāsate | tamaḥ ||10.127.3||
sā | naḥ | adya | yasyāḥ | vayam / ni | te | yāman | avikṣmahi || vr̥kṣe | na | vasatim | vayaḥ ||10.127.4||
ni | grāmāsaḥ | avikṣata / ni | pat-vantaḥ | ni | pakṣiṇaḥ || ni | śyenāsaḥ | cit | arthinaḥ ||10.127.5||
yavaya | vr̥kyam | vr̥kam / yavaya | stenam | ūrmye || atha | naḥ | su-tarā | bhava ||10.127.6||
upa | mā | pepiśat | tamaḥ / kr̥ṣṇam | vi-aktam | asthita || uṣaḥ | r̥ṇā-iva | yātaya ||10.127.7||
upa | te | gāḥ-iva | ā | akaram / vr̥ṇīṣva | duhitaḥ | divaḥ || rātri | stomam | na | jigyuṣe ||10.127.8||

mama | agne | varcaḥ | vi-haveṣu | astu / vayam | tvā | indhānāḥ | tanvam | puṣema || mahyam | namantām | pra-diśaḥ | catasraḥ / tvayā | adhi-akṣeṇa | pr̥tanāḥ | jayema ||10.128.1||
mama | devāḥ | vi-have | santu | sarve / indra-vantaḥ | marutaḥ | viṣṇuḥ | agniḥ || mama | antarikṣam | uru-lokam | astu / mahyam | vātaḥ | pavatām | kāme | asmin ||10.128.2||
mayi | devāḥ | draviṇam | ā | yajantām / mayi | ā-śīḥ | astu | mayi | deva-hūtiḥ || daivyāḥ | hotāraḥ | vanuṣanta | pūrve / ariṣṭāḥ | syāma | tanvā | su-vīrāḥ ||10.128.3||
mahyam | yajantu | mama | yāni | havyā / ā-kūtiḥ | satyā | manasaḥ | me | astu || enaḥ | mā | ni | gām | katamat | cana | aham / viśve | devāsaḥ | adhi | vocata | naḥ ||10.128.4||
devīḥ | ṣaṭ | urvīḥ | uru | naḥ | kr̥ṇota / viśve | devāsaḥ | iha | vīrayadhvam || mā | hāsmahi | pra-jayā | mā | tanūbhiḥ / mā | radhāma | dviṣate | soma | rājan ||10.128.5||
agne | manyum | prati-nudan | pareṣām / adabdhaḥ | gopāḥ | pari | pāhi | naḥ | tvam || pratyañcaḥ | yantu | ni-gutaḥ | punariti | te / amā | eṣām | cittam | pra-budhām | vi | neśat ||10.128.6||
dhātā | dhātr̥̄ṇām | bhuvanasya | yaḥ | patiḥ / devam | trātāram | abhimāti-saham || imam | yajñam | aśvinā | ubhā | br̥haspatiḥ / devāḥ | pāntu | yajamānam | ni-arthāt ||10.128.7||
uru-vyacāḥ | naḥ | mahiṣaḥ | śarma | yaṁsat / asmin | have | puru-hūtaḥ | puru-kṣuḥ || saḥ | naḥ | pra-jāyai | hari-aśva | mr̥ḷaya / indra | mā | naḥ | ririṣaḥ | mā | parā | dāḥ ||10.128.8||
ye | naḥ | sa-patnāḥ | apa | te | bhavantu / indrāgni-bhyām | ava | bādhāmahe | tān || vasavaḥ | rudrāḥ | ādityāḥ | upari-spr̥śam / mā | ugram | cettāram | adhi-rājam | akran ||10.128.9||

na | asat | āsīt | no iti | sat | āsīt | tadānīm / na | āsīt | rajaḥ | no iti | vi-oma | paraḥ | yat || kim | ā | avarīvariti | kuha | kasya | śarman / ambhaḥ | kim | āsīt | gahanam | gabhīram ||10.129.1||
na | mr̥tyuḥ | āsīt | amr̥tam | na | tarhi / na | rātryāḥ | ahnaḥ | āsīt | pra-ketaḥ || ānīt | avātam | svadhayā | tat | ekam / tasmāt | ha | anyat | na | paraḥ | kim | cana | āsa ||10.129.2||
tamaḥ | āsīt | tamasā | gūḷham | agre / apra-ketam | salilam | sarvam | āḥ | idam || tucchyena | ābhu | api-hitam | yat | āsīt / tapasaḥ | tat | mahinā | ajāyata | ekam ||10.129.3||
kāmaḥ | tat | agre | sam | avartata | adhi / manasaḥ | retaḥ | prathamam | yat | āsīt || sataḥ | bandhum | asati | niḥ | avindan / hr̥di | prati-iṣyā | kavayaḥ | manīṣā ||10.129.4||
tiraścīnaḥ | vi-tataḥ | raśmiḥ | eṣām / adhaḥ | svit | āsī3t | upari | svit | āsī3t || retaḥ-dhāḥ | āsan | mahimānaḥ | āsan / svadhā | avastāt | pra-yatiḥ | parastāt ||10.129.5||
kaḥ | addhā | veda | kaḥ | iha | pra | vocat / kutaḥ | ā-jātā | kutaḥ | iyam | vi-sr̥ṣṭiḥ || arvāk | devāḥ | asya | vi-sarjanena / atha | kaḥ | veda | yataḥ | ā-babhūva ||10.129.6||
iyam | vi-sr̥ṣṭiḥ | yataḥ | ā-babhūva / yadi | vā | dadhe | yadi | vā | na || yaḥ | asya | adhi-akṣaḥ | parame | vi-oman / saḥ | aṅga | veda | yadi | vā | na | veda ||10.129.7||

yaḥ | yajñaḥ | viśvataḥ | tantu-bhiḥ | tataḥ / eka-śatam | deva-karmebhiḥ | ā-yataḥ || ime | vayanti | pitaraḥ | ye | ā-yayuḥ / pra | vaya | apa | vaya | iti | āsate | tate ||10.130.1||
pumān | enam | tanute | ut | kr̥ṇatti / pumān | vi | tatne | adhi | nāke | asmin || ime | mayūkhāḥ | upa | seduḥ | ūm̐ iti | sadaḥ / sāmāni | cakruḥ | tasarāṇi | otave ||10.130.2||
kā | āsīt | pra-mā | prati-mā | kim | ni-dānam / ājyam | kim | āsīt | pari-dhiḥ | kaḥ | āsīt || chandaḥ | kim | āsīt | praügam | kim | uktham / yat | devāḥ | devam | ayajanta | viśve ||10.130.3||
agneḥ | gāyatrī | abhavat | sa-yugvā / uṣṇihayā | savitā | sam | babhūva || anu-stubhā | somaḥ | ukthaiḥ | mahasvān / br̥haspateḥ | br̥hatī | vācam | āvat ||10.130.4||
vi-rāṭ | mitrāvaruṇayoḥ | abhi-śrīḥ / indrasya | tri-stup | iha | bhāgaḥ | ahnaḥ || viśvān | devān | jagatī | ā | viveśa / tena | cākl̥pre | r̥ṣayaḥ | manuṣyāḥ ||10.130.5||
cākl̥pre | tena | r̥ṣayaḥ | manuṣyāḥ / yajñe | jāte | pitaraḥ | naḥ | purāṇe || paśyan | manye | manasā | cakṣasā | tān / ye | imam | yajñam | ayajanta | pūrve ||10.130.6||
saha-stomāḥ | saha-chandasaḥ | ā-vr̥taḥ / saha-pramāḥ | r̥ṣayaḥ | sapta | daivyāḥ || pūrveṣām | panthām | anu-dr̥śya | dhīrāḥ / anu-ālebhire | rathyaḥ | na | raśmīn ||10.130.7||

apa | prācaḥ | indra | viśvān | amitrān / apa | apācaḥ | abhi-bhūte | nudasva || apa | udīcaḥ | apa | śūra | adharācaḥ / urau | yathā | tava | śarman | madema ||10.131.1||
kuvit | aṅga | yava-mantaḥ | yavam | cit / yathā | dānti | anu-pūrvam | vi-yūya || iha-iha | eṣām | kr̥ṇuhi | bhojanāni / ye | barhiṣaḥ | namaḥ-vr̥ktim | na | jagmuḥ ||10.131.2||
nahi | sthūri | r̥tu-thā | yātam | asti / na | uta | śravaḥ | vivide | sam-gameṣu || gavyantaḥ | indram | sakhyāya | viprāḥ / aśva-yantaḥ | vr̥ṣaṇam | vājayantaḥ ||10.131.3||
yuvam | surāmam | aśvinā / namucau | āsure | sacā || vi-pipānā | śubhaḥ | patī iti / indram | karma-su | āvatam ||10.131.4||
putram-iva | pitarau | aśvinā | ubhā / indra / āvathuḥ | kāvyaiḥ | daṁsanābhiḥ || yat | surāmam | vi | apibaḥ | śacībhiḥ / sarasvatī | tvā | magha-van | abhiṣṇak ||10.131.5||
indraḥ | su-trāmā | sva-vān | avaḥ-bhiḥ / su-mr̥ḷīkaḥ | bhavatu | viśva-vedāḥ || bādhatām | dveṣaḥ | abhayam | kr̥ṇotu / su-vīryasya | patayaḥ | syāma ||10.131.6||
tasya | vayam | su-matau | yajñiyasya / api | bhadre | saumanase | syāma || saḥ | su-trāmā | sva-vān | indraḥ | asme iti / ārāt | cit | dveṣaḥ | sanutaḥ | yuyotu ||10.131.7||

ījānam | it | dyauḥ | gūrta-vasuḥ / ījānam | bhūmiḥ | abhi | pra-bhūṣaṇi || ījānam | devau | aśvinau / abhi | sumnaiḥ | avardhatām ||10.132.1||
tā | vām | mitrāvaruṇā | dhārayatkṣitī iti dhārayat-kṣitī / su-sumnā | iṣitatvatā | yajāmasi || yuvoḥ | krāṇāya | sakhyaiḥ / abhi | syāma | rakṣasaḥ ||10.132.2||
adha | cit | nu | yat | dadhiṣāmahe | vām / abhi | priyam | rekṇaḥ | patyamānāḥ || dadvān | vā | yat | puṣyati | rekṇaḥ / sam | ūm̐ iti | āran | nakiḥ | asya | maghāni ||10.132.3||
asau | anyaḥ | asura | sūyata | dyauḥ / tvam | viśveṣām | varuṇa | asi | rājā || mūrdhā | rathasya | cākan / na | etāvatā | enasā | antaka-dhruk ||10.132.4||
asmin | su | etat | śaka-pūte | enaḥ / hite | mitre | ni-gatān | hanti | vīrān || avoḥ | vā | yat | dhāt | tanūṣu | avaḥ / priyāsu | yajñiyāsu | arvā ||10.132.5||
yuvoḥ | hi | mātā | aditiḥ | vi-cetasā / dyauḥ | na | bhūmiḥ | payasā | pupūtani || ava | priyā | didiṣṭana / sūraḥ | ninikta | raśmi-bhiḥ ||10.132.6||
yuvam | hi | apna-rājau | asīdatam / tiṣṭhat | ratham | na | dhūḥ-sadam | vana-sadam || tāḥ | naḥ | kaṇūka-yantīḥ / nr̥-medhaḥ | tatre | aṁhasaḥ / su-medhaḥ | tatre | aṁhasaḥ ||10.132.7||

pro iti | su | asmai | puraḥ-ratham / indrāya | śūṣam | arcata || abhīke | cit | ūm̐ iti | loka-kr̥t / sam-ge | samat-su | vr̥tra-hā / asmākam | bodhi | coditā / nabhantām | anyakeṣām / jyākāḥ | adhi | dhanva-su ||10.133.1||
tvam | sindhūn | ava | asr̥jaḥ / adharācaḥ | ahan | ahim || aśatruḥ | indra | jajñiṣe / viśvam | puṣyasi | vāryam / tam | tvā | pari | svajāmahe / nabhantām | anyakeṣām / jyākāḥ | adhi | dhanva-su ||10.133.2||
vi | su | viśvā | arātayaḥ / aryaḥ | naśanta | naḥ | dhiyaḥ || astā | asi | śatrave | vadham / yaḥ | naḥ | indra | jighāṁsati / yā | te | rātiḥ | dadiḥ | vasu / nabhantām | anyakeṣām / jyākāḥ | adhi | dhanva-su ||10.133.3||
yaḥ | naḥ | indra | abhitaḥ | janaḥ / vr̥ka-yuḥ | ā-dideśati || adhaḥ-padam | tam | īm | kr̥dhi / vi-bādhaḥ | asi | sasahiḥ / nabhantām | anyakeṣām / jyākāḥ / adhi | dhanva-su ||10.133.4||
yaḥ | naḥ | indra | abhi-dāsati / sa-nābhiḥ | yaḥ | ca | niṣṭyaḥ || ava | tasya | balam | tira / mahī-iva | dyauḥ | adha | tmanā / nabhantām | anyakeṣām | jyākāḥ | adhi | dhanva-su ||10.133.5||
vayam | indra | tvā-yavaḥ / sakhi-tvam | ā | rabhāmahe || r̥tasya | naḥ | pathā | naya / ati | viśvāni | duḥ-itā / nabhantām | anyakeṣām / jyākāḥ | adhi | dhanva-su ||10.133.6||
asmabhyam | su | tvam | indra | tām | śikṣa / yā | dohate | prati | varam | jaritre || acchidra-ūdhnī | pīpayat | yathā | naḥ / sahasra-dhārā | payasā | mahī | gauḥ ||10.133.7||

ubhe iti | yat | indra | rodasī iti / ā-paprātha | uṣāḥ-iva || mahāntam | tvā | mahīnām / sam-rājam | carṣaṇīnām / devī | janitrī | ajījanat / bhadrā | janitrī | ajījanat ||10.134.1||
ava | sma | duḥ-hanāyataḥ / martasya | tanuhi | sthiram || adhaḥ-padam | tam | īm | kr̥dhi / yaḥ | asmān | ā-dideśati / devī | janitrī | ajījanat / bhadrā | janitrī | ajījanat ||10.134.2||
ava | tyāḥ | br̥hatīḥ | iṣaḥ / viśva-candrāḥ | amitra-han || śacībhiḥ | śakra | dhūnuhi / indra | viśvābhiḥ | ūti-bhiḥ / devī | janitrī | ajījanat / bhadrā | janitrī | ajījanat ||10.134.3||
ava | yat | tvam | śatakrato iti śata-krato / indra | viśvāni | dhūnuṣe || rayim | na | sunvate | sacā / sahasriṇībhiḥ | ūti-bhiḥ / devī | janitrī | ajījanat / bhadrā | janitrī | ajījanat ||10.134.4||
ava | svedāḥ-iva | abhitaḥ / viṣvak | patantu | didyavaḥ || dūrvāyāḥ-iva | tantavaḥ / vi | asmat | etu | duḥ-matiḥ / devī | janitrī | ajījanat / bhadrā | janitrī | ajījanat ||10.134.5||
dīrgham | hi | aṅkuśam | yathā / śaktim | bibharṣi | mantu-maḥ || pūrveṇa | magha-van | padā / ajaḥ | vayām | yathā | yamaḥ / devī | janitrī | ajījanat / bhadrā | janitrī | ajījanat ||10.134.6||
nakiḥ | devāḥ | minīmasi / nakiḥ | ā | yopayāmasi / mantra-śrutyam | carāmasi || pakṣebhiḥ | api-kakṣebhiḥ / atra | abhi | sam | rabhāmahe ||10.134.7||

yasmin | vr̥kṣe | su-palāśe / devaiḥ | sam-pibate | yamaḥ || atra | naḥ | viśpatiḥ | pitā / purāṇān | anu | venati ||10.135.1||
purāṇān | anu-venantam / carantam | pāpayā | amuyā || asūyan | abhi | acākaśam / tasmai | aspr̥hayam | punariti ||10.135.2||
yam | kumāra | navam | ratham / acakram | manasā | akr̥ṇoḥ || eka-īṣam | viśvataḥ | prāñcam / apaśyan | adhi | tiṣṭhasi ||10.135.3||
yam | kumāra | pra | avartayaḥ / ratham | viprebhyaḥ | pari || tam | sāma | anu | pra | avartata / sam | itaḥ | nāvi | ā-hitam ||10.135.4||
kaḥ | kumāram | ajanayat / ratham | kaḥ | niḥ | avartayat || kaḥ | svit | tat | adya | naḥ | brūyāt / anu-deyī | yathā | abhavat ||10.135.5||
yathā | abhavat | anu-deyī / tataḥ | agram | ajāyata || purastāt | budhnaḥ | ā-tataḥ / paścāt | niḥ-ayanam | kr̥tam ||10.135.6||
idam | yamasya | sadanam / deva-mānam | yat | ucyate || iyam | asya | dhamyate | nāḷīḥ / ayam | gīḥ-bhiḥ | pari-kr̥taḥ ||10.135.7||

keśī | agnim | keśī | viṣam / keśī | bibharti | rodasī iti || keśī | viśvam | svaḥ | dr̥śe / keśī | idam | jyotiḥ | ucyate ||10.136.1||
munayaḥ | vāta-raśanāḥ / piśaṅgā | vasate | malā || vātasya | anu | dhrājim | yanti / yat | devāsaḥ | avikṣata ||10.136.2||
ut-maditāḥ | mauneyena / vātān | ā | tasthima | vayam || śarīrā | it | asmākam | yūyam / martāsaḥ | abhi | paśyatha ||10.136.3||
antarikṣeṇa | patati / viśvā | rūpā | ava-cākaśat || muniḥ | devasya-devasya / saukr̥tyāya | sakhā | hitaḥ ||10.136.4||
vātasya | aśvaḥ | vāyoḥ | sakhā / atho iti | deva-iṣitaḥ | muniḥ || ubhau | samudrau | ā | kṣeti / yaḥ | ca | pūrvaḥ | uta | aparaḥ ||10.136.5||
apsarasām | gandharvāṇām / mr̥gāṇām | caraṇe | caran || keśī | ketasya | vidvān / sakhā | svāduḥ | madin-tamaḥ ||10.136.6||
vāyuḥ | asmai | upa | amanthat / pinaṣṭi | sma | kunannamā || keśī | viṣasya | pātreṇa / yat | rudreṇa | apibat | saha ||10.136.7||

uta | devāḥ | ava-hitam / devāḥ | ut | nayatha | punariti || uta | āgaḥ | cakruṣam | devāḥ / devāḥ | jīvayatha | punariti ||10.137.1||
dvau | imau | vātau | vātaḥ / ā | sindhoḥ | ā | parā-vataḥ || dakṣam | te | anyaḥ | ā | vātu / parā | anyaḥ | vātu | yat | rapaḥ ||10.137.2||
ā | vāta | vāhi | bheṣajam / vi | vāta | vāhi | yat | rapaḥ || tvam | hi | viśva-bheṣajaḥ / devānām | dūtaḥ | īyase ||10.137.3||
ā | tvā | agamam | śantāti-bhiḥ / atho iti | ariṣṭatāti-bhiḥ || dakṣam | te | bhadram | ā | abhārṣam / parā | yakṣmam | suvāmi | te ||10.137.4||
trāyantām | iha | devāḥ / trāyatām | marutām | gaṇaḥ || trāyantām | viśvā | bhūtāni / yathā | ayam | arapāḥ | asat ||10.137.5||
āpaḥ | it | vai | ūm̐ iti | bheṣajīḥ / āpaḥ | amīva-cātanīḥ || āpaḥ | sarvasya | bheṣajīḥ / tāḥ | te | kr̥ṇvantu | bheṣajam ||10.137.6||
hastābhyām | daśa-śākhābhyām / jihvā | vācaḥ | puraḥ-gavī || anāmayitnu-bhyām | tvā / tābhyām | tvā | upa | spr̥śāmasi ||10.137.7||

tava | tye | indra | sakhyeṣu | vahnayaḥ / r̥tam | manvānāḥ | vi | adardiruḥ | valam || yatra | daśasyan | uṣasaḥ | riṇan | apaḥ / kutsāya | manman | ahyaḥ | ca | daṁsayaḥ ||10.138.1||
ava | asr̥jaḥ | pra-svaḥ | śvañcayaḥ | girīn / ut | ājaḥ | usrāḥ | apibaḥ | madhu | priyam || avardhayaḥ | vaninaḥ | asya | daṁsasā / śuśoca | sūryaḥ | r̥ta-jātayā | girā ||10.138.2||
vi | sūryaḥ | madhye | amucat | ratham | divaḥ / vidat | dāsāya | prati-mānam | āryaḥ || dr̥ḷhāni | piproḥ | asurasya | māyinaḥ / indraḥ | vi | āsyat | cakr̥-vān | r̥jiśvanā ||10.138.3||
anādhr̥ṣṭāni | dhr̥ṣitaḥ | vi | āsyat / ni-dhīn | adevān | amr̥ṇat | ayāsyaḥ || māsā-iva | sūryaḥ | vasu | puryam | ā | dade / gr̥ṇānaḥ | śatrūn | aśr̥ṇāt | virukmatā ||10.138.4||
ayuddha-senaḥ | vi-bhvā | vi-bhindatā / dāśat | vr̥tra-hā | tujyāni | tejate || indrasya | vajrāt | abibhet | abhi-śnathaḥ / pra | akrāmat | śundhyūḥ | ajahāt | uṣāḥ | anaḥ ||10.138.5||
etā | tyā | te | śrutyāni | kevalā / yat | ekaḥ | ekam | akr̥ṇoḥ | ayajñam || māsām | vi-dhānam | adadhāḥ | adhi | dyavi / tvayā | vi-bhinnam | bharati | pra-dhim | pitā ||10.138.6||

sūrya-raśmiḥ | hari-keśaḥ | purastāt / savitā | jyotiḥ | ut | ayān | ajasram || tasya | pūṣā | pra-save | yāti | vidvān / sam-paśyan | viśvā | bhuvanāni | gopāḥ ||10.139.1||
nr̥-cakṣāḥ | eṣaḥ | divaḥ | madhye | āste / āpapri-vān | rodasī iti | antarikṣam || saḥ | viśvācīḥ | abhi | caṣṭe | ghr̥tācīḥ / antarā | pūrvam | aparam | ca | ketum ||10.139.2||
rāyaḥ | budhnaḥ | sam-gamanaḥ | vasūnām / viśvā | rūpā | abhi | caṣṭe | śacībhiḥ || devaḥ-iva | savitā | satya-dharmā / indraḥ | na | tasthau | sam-are | dhanānām ||10.139.3||
viśva-vasum | soma | gandharvam | āpaḥ / dadr̥śuṣīḥ | tat | r̥tena | vi | āyan || tat | anu-avait | indraḥ | rarahāṇaḥ | āsām / pari | sūryasya | pari-dhīn | apaśyat ||10.139.4||
viśva-vasuḥ | abhi | tat | naḥ | gr̥ṇātu / divyaḥ | gandharvaḥ | rajasaḥ | vi-mānaḥ || yat | vā | gha | satyam | uta | yat | na | vidma / dhiyaḥ | hinvānaḥ | dhiyaḥ | it | naḥ | avyāḥ ||10.139.5||
sasnim | avindat | caraṇe | nadīnām / apa | avr̥ṇot | duraḥ | aśma-vrajānām || pra | āsām | gandharvaḥ | amr̥tāni | vocat / indraḥ | dakṣam | pari | jānāt | ahīnām ||10.139.6||

agne | tava | śravaḥ | vayaḥ / mahi | bhrājante | arcayaḥ | vibhāvaso iti vibhā-vaso || br̥hadbhāno iti br̥hat-bhāno | śavasā | vājam | ukthyam / dadhāsi | dāśuṣe | kave ||10.140.1||
pāvaka-varcāḥ | śukra-varcāḥ / anūna-varcāḥ | ut | iyarṣi | bhānunā || putraḥ | mātarā | vi-caran | upa | avasi / pr̥ṇakṣi | rodasī iti | ubhe iti ||10.140.2||
ūrjaḥ | napāt | jāta-vedaḥ | suśasti-bhiḥ / mandasva | dhīti-bhiḥ | hitaḥ || tve iti | iṣaḥ | sam | dadhuḥ | bhūri-varpasaḥ / citra-ūtayaḥ | vāma-jātāḥ ||10.140.3||
irajyan | agne | prathayasva | jantu-bhiḥ / asme iti | rāyaḥ | amartya || saḥ | darśatasya | vapuṣaḥ | vi | rājasi / pr̥ṇakṣi | sānasim | kratum ||10.140.4||
iṣkartāram | adhvarasya | pra-cetasam / kṣayantam | rādhasaḥ | mahaḥ || rātim | vāmasya | su-bhagām | mahīm | iṣam / dadhāsi | sānasim | rayim ||10.140.5||
r̥ta-vānam | mahiṣam | viśva-darśatam / agnim | sumnāya | dadhire | puraḥ | janāḥ || śrut-karṇam | saprathaḥ-tamam | tvā | girā / daivyam | mānuṣā | yugā ||10.140.6||

agne | accha | vada | iha | naḥ / pratyaṅ | naḥ | su-manāḥ | bhava || pra | naḥ | yaccha | viśaḥ | pate / dhana-dāḥ | asi | naḥ | tvam ||10.141.1||
pra | naḥ | yacchatu | aryamā / pra | bhagaḥ | pra | br̥haspatiḥ || pra | devāḥ | pra | uta | sūnr̥tā / rāyaḥ | devī | dadātu | naḥ ||10.141.2||
somam | rājānam | avase / agnim | gīḥ-bhiḥ | havāmahe || ādityān | viṣṇum | sūryam / brahmāṇam | ca | br̥haspatim ||10.141.3||
indravāyū iti | br̥haspatim / su-havā | iha | havāmahe || yathā | naḥ | sarvaḥ | it | janaḥ / sam-gatyām | su-manāḥ | asat ||10.141.4||
aryamaṇam | br̥haspatim / indram | dānāya | codaya || vātam | viṣṇum | sarasvatīm / savitāram | ca | vājinam ||10.141.5||
tvam | naḥ | agne | agni-bhiḥ / brahma | yajñam | ca | vardhaya || tvam | naḥ | deva-tātaye / rāyaḥ | dānāya | codaya ||10.141.6||

ayam | agne | jaritā | tve iti | abhūt | api / sahasaḥ | sūno iti | nahi | anyat | asti | āpyam || bhadram | hi | śarma | tri-varūtham | asti | te / āre | hiṁsānām | apa | didyum | ā | kr̥dhi ||10.142.1||
pra-vat | te | agne | janima | pitu-yataḥ / sācī-iva | viśvā | bhuvanā | ni | r̥ñjase || pra | saptayaḥ | pra | saniṣanta | naḥ | dhiyaḥ / puraḥ | caranti | paśupāḥ-iva | tmanā ||10.142.2||
uta | vai | ūm̐ iti | pari | vr̥ṇakṣi | bapsat / bahoḥ / agne | ulapasya | svadhā-vaḥ || uta | khilyāḥ | urvarāṇām | bhavanti / mā | te | hetim | taviṣīm | cukrudhāma ||10.142.3||
yat | ut-vataḥ | ni-vataḥ | yāsi | bapsat / pr̥thak | eṣi | pragardhinī-iva | senā || yadā | te | vātaḥ | anu-vāti | śociḥ / vaptā-iva | śmaśru | vapasi | pra | bhūma ||10.142.4||
prati | asya | śreṇayaḥ | dadr̥śre / ekam | ni-yānam | bahavaḥ | rathāsaḥ || bāhū iti | yat | agne | anu-marmr̥jānaḥ / nyaṅ | uttānām | anu-eṣi | bhūmim ||10.142.5||
ut | te | śuṣmāḥ | jihatām | ut | te | arciḥ / ut | te | agne | śaśamānasya | vājāḥ || ut | śvañcasva | ni | nama | vardhamānaḥ / ā | tvā | adya | viśve | vasavaḥ | sadantu ||10.142.6||
apām | idam | ni-ayanam / samudrasya | ni-veśanam || anyam | kr̥ṇuṣva | itaḥ | panthām / tena | yāhi | vaśān | anu ||10.142.7||
ā-ayane | te | parā-ayane / dūrvāḥ | rohantu | puṣpiṇīḥ || hradāḥ | ca | puṇḍarīkāṇi / samudrasya | gr̥hāḥ | ime ||10.142.8||

tyam | cit | atrim | r̥ta-juram / artham | aśvam | na | yātave || kakṣīvantam | yadi | punariti / ratham | na | kr̥ṇuthaḥ | navam ||10.143.1||
tyam | cit | aśvam | na | vājinam / areṇavaḥ | yam | atnata || dr̥ḷham | granthim | na | vi | syatam / atrim | yaviṣṭham | ā | rajaḥ ||10.143.2||
narā | daṁsiṣṭhau | atraye / śubhrā | sisāsatam | dhiyaḥ || atha | hi | vām | divaḥ | narā / punariti | stomaḥ | na | viśase ||10.143.3||
cite | tat | vām | su-rādhasā / rātiḥ | su-matiḥ | aśvinā || ā | yat | naḥ | sadane | pr̥thau / samane | parṣathaḥ | narā ||10.143.4||
yuvam | bhujyum | samudre | ā / rajasaḥ | pāre | īṅkhitam || yātam | accha | patatri-bhiḥ / nāsatyā | sātaye | kr̥tam ||10.143.5||
ā | vām | sumnaiḥ | śaṁyū iveti śaṁyū-iva / maṁhiṣṭhā | viśva-vedasā || sam | asme iti | bhūṣatam | narā / utsam | na | pipyuṣīḥ | iṣaḥ ||10.143.6||

ayam | hi | te | amartyaḥ / induḥ | atyaḥ | na | patyate || dakṣaḥ | viśva-āyuḥ | vedhase ||10.144.1||
ayam | asmāsu | kāvyaḥ / r̥bhuḥ | vajraḥ | dāsvate || ayam | bibharti | ūrdhva-kr̥śanam | madam / r̥bhuḥ | na | kr̥tvyam | madam ||10.144.2||
ghr̥ṣuḥ | śyenāya | kr̥tvane / āsu | svāsu | vaṁsagaḥ || ava | dīdhet | ahīśuvaḥ ||10.144.3||
yam | su-parṇaḥ | parā-vataḥ / śyenasya | putraḥ | ā | abharat || śata-cakram | yaḥ | ahyaḥ | vartaniḥ ||10.144.4||
yam | te | śyenaḥ | cārum | avr̥kam | padā | ā | abharat / aruṇam | mānam | andhasaḥ || enā | vayaḥ | vi | tāri | āyuḥ | jīvase / enā | jāgāra | bandhutā ||10.144.5||
eva | tat | indraḥ | indunā / deveṣu | cit | dhārayāte | mahi | tyajaḥ || kratvā | vayaḥ | vi | tāri | āyuḥ | sukrato iti su-krato / kratvā | ayam | asmat | ā | sutaḥ ||10.144.6||

imām | khanāmi | oṣadhim / vīrudham | balavat-tamām || yayā | sa-patnīm | bādhate / yayā | sam-vindate | patim ||10.145.1||
uttāna-parṇe | su-bhage / deva-jūte | sahasvati || sa-patnīm | me | parā | dhama / patim | me | kevalam | kuru ||10.145.2||
ut-tarā | aham | ut-tare / ut-tarā | it | ut-tarābhyaḥ || atha | sa-patnī | yā | mama / adharā | sā | adharābhyaḥ ||10.145.3||
nahi | asyāḥ | nāma | gr̥bhṇāmi / no iti | asmin | ramate | jane || parām | eva | parā-vatam / sa-patnīm | gamayāmasi ||10.145.4||
aham | asmi | sahamānā / atha / tvam | asi | sasahiḥ || ubhe iti | sahasvatī iti | bhūtvī / sa-patnīm / me | sahāvahai ||10.145.5||
upa | te | adhām | sahamānām / abhi | tvā | adhām | sahīyasā || mām | anu | pra | te | manaḥ / vatsam | gauḥ-iva | dhāvatu / pathā | vāḥ-iva | dhāvatu ||10.145.6||

araṇyāni | araṇyānyi / asau | yā | pra-iva | naśyasi || kathā | grāmam | na | pr̥cchasi / na | tvā | bhīḥ-iva | vindatī3m̐ ||10.146.1||
vr̥ṣā-ravāya | vadate / yat | upa-avati | ciccikaḥ || āghāṭibhiḥ-iva | dhāvayan / araṇyāniḥ | mahīyate ||10.146.2||
uta | gāvaḥ-iva | adanti / uta | veśma-iva | dr̥śyate || uto iti | araṇyāniḥ | sāyam / śakaṭīḥ-iva | sarjati ||10.146.3||
gām | aṅga | eṣaḥ | ā | hvayati / dāru | aṅga | eṣaḥ | apa | avadhīt || vasan | araṇyānyām | sāyam / akrukṣat | iti | manyate ||10.146.4||
na | vai | araṇyāniḥ | hanti / anyaḥ | ca | it | na | abhi-gacchati || svādoḥ | phalasya | jagdhvāya / yathā-kāmam | ni | padyate ||10.146.5||
āñjana-gandhim | surabhim / bahu-annām | akr̥ṣi-valām || pra | aham | mr̥gāṇām | mātaram / araṇyānim | aśaṁsiṣam ||10.146.6||

śrat | te | dadhāmi | prathamāya | manyave / ahan | yat | vr̥tram | naryam | viveḥ | apaḥ || ubhe iti | yat | tvā | bhavataḥ | rodasī iti | anu / rejate | śuṣmāt | pr̥thivī | cit | adri-vaḥ ||10.147.1||
tvam | māyābhiḥ | anavadya | māyinam / śravasyatā | manasā | vr̥tram | ardayaḥ || tvām | it | naraḥ | vr̥ṇate | go-iṣṭiṣu / tvām | viśvāsu | havyāsu | iṣṭiṣu ||10.147.2||
ā | eṣu | cākandhi | puru-hūta | sūriṣu / vr̥dhāsaḥ | ye | magha-van | ānaśuḥ | magham || arcanti | toke | tanaye | pariṣṭiṣu / medha-sātā | vājinam | ahraye | dhane ||10.147.3||
saḥ | it | nu | rāyaḥ | su-bhr̥tasya | cākanat / madam | yaḥ | asya | raṁhyam | ciketati || tvā-vr̥dhaḥ | magha-van | dāśu-adhvaraḥ / makṣu | saḥ | vājam | bharate | dhanā | nr̥-bhiḥ ||10.147.4||
tvam | śardhāya | mahinā | gr̥ṇānaḥ / uru | kr̥dhi | magha-van | śagdhi | rāyaḥ || tvam | naḥ | mitraḥ | varuṇaḥ | na | māyī / pitvaḥ | na | dasma | dayase | vi-bhaktā ||10.147.5||

susvānāsaḥ | indra | stumasi | tvā / sasa-vāṁsaḥ | ca | tuvi-nr̥mṇa | vājam || ā | naḥ | bhara | suvitam | yasya | cākan / tmanā | tanā | sanuyāma | tvā-ūtāḥ ||10.148.1||
r̥ṣvaḥ | tvam | indra | śūra | jātaḥ / dāsīḥ | viśaḥ | sūryeṇa | sahyāḥ || guhā | hitam | guhyam | gūḷham | ap-su / bibhr̥masi | pra-sravaṇe | na | somam ||10.148.2||
aryaḥ | vā | giraḥ | abhi | arca | vidvān / r̥ṣīṇām | vipraḥ | su-matim | cakānaḥ || te | syāma | ye | raṇayanta | somaiḥ / enā | uta | tubhyam | ratha-oḷha | bhakṣaiḥ ||10.148.3||
imā | brahma | indra | tubhyam | śaṁsi / dāḥ | nr̥-bhyaḥ | nr̥ṇām | śūra | śavaḥ || tebhiḥ | bhava | sa-kratuḥ | yeṣu | cākan / uta | trāyasva | gr̥ṇataḥ | uta | stīn ||10.148.4||
śrudhi | havam | indra | śūra | pr̥thyāḥ / uta | stavate | venyasya | arkaiḥ || ā | yaḥ | te | yonim | ghr̥ta-vantam | asvāḥ / ūrmiḥ | na | nimnaiḥ | dravayanta | vakvāḥ ||10.148.5||

savitā | yantraiḥ | pr̥thivīm | aramṇāt / askambhane | savitā | dyām | adr̥ṁhat || aśvam-iva | adhukṣat | dhunim | antarikṣam / atūrte | baddham | savitā | samudram ||10.149.1||
yatra | samudraḥ | skabhitaḥ | vi | aunat / apām | napāt | savitā | tasya | veda || ataḥ | bhūḥ | ataḥ | āḥ | utthitam | rajaḥ / ataḥ | dyāvāpr̥thivī iti | aprathetām ||10.149.2||
paścā | idam | anyat | abhavat | yajatram / amartyasya | bhuvanasya | bhūnā || su-parṇaḥ | aṅga | savituḥ | garutmān / pūrvaḥ | jātaḥ | saḥ | ūm̐ iti | asya | anu | dharma ||10.149.3||
gāvaḥ-iva | grāmam | yuyudhiḥ-iva | aśvān / vāśrā-iva | vatsam | su-manāḥ | duhānā || patiḥ-iva | jāyām | abhi | naḥ | ni | etu / dhartā | divaḥ | savitā | viśva-vāraḥ ||10.149.4||
hiraṇya-stūpaḥ | savitaḥ | yathā | tvā / āṅgirasaḥ | juhve | vāje | asmin || eva | tvā | arcan | avase | vandamānaḥ / somasya-iva | aṁśum | prati | jāgara | aham ||10.149.5||

sam-iddhaḥ | cit | sam | idhyase / devebhyaḥ | havya-vāhana || ādityaiḥ | rudraiḥ | vasu-bhiḥ | naḥ | ā | gahi / mr̥ḷīkāya | naḥ | ā | gahi ||10.150.1||
imam | yajñam | idam | vacaḥ / jujuṣāṇaḥ | upa-āgahi || martāsaḥ | tvā | sam-idhāna | havāmahe / mr̥ḷīkāya | havāmahe ||10.150.2||
tvām | ūm̐ iti | jāta-vedasam / viśva-vāram | gr̥ṇe | dhiyā || agne | devān | ā | vaha | naḥ | priya-vratān / mr̥ḷīkāya | priya-vratān ||10.150.3||
agniḥ | devaḥ | devānām | abhavat | puraḥ-hitaḥ / agnim | manuṣyāḥ | r̥ṣayaḥ | sam | īdhire || agnim | mahaḥ | dhana-sātau | aham | huve / mr̥ḷīkam | dhana-sātaye ||10.150.4||
agniḥ | atrim | bharat-vājam | gaviṣṭhiram / pra | āvat | naḥ | kaṇvam | trasadasyum | ā-have || agnim | vasiṣṭhaḥ | havate | puraḥ-hitaḥ / mr̥ḷīkāya | puraḥ-hitaḥ ||10.150.5||

śraddhayā | agniḥ | sam | idhyate / śraddhayā | hūyate | haviḥ || śraddhām | bhagasya | mūrdhani / vacasā | ā | vedayāmasi ||10.151.1||
priyam | śraddhe | dadataḥ / priyam | śraddhe | didāsataḥ || priyam | bhojeṣu | yajva-su / idam | me | uditam | kr̥dhi ||10.151.2||
yathā | devāḥ | asureṣu / śraddhām | ugreṣu | cakrire || evam | bhojeṣu | yajva-su / asmākam | uditam | kr̥dhi ||10.151.3||
śraddhām | devāḥ | yajamānāḥ / vāyu-gopāḥ | upa | āsate || śraddhām | hr̥dayyayā | ā-kūtyā / śraddhayā | vindate | vasu ||10.151.4||
śraddhām | prātaḥ | havāmahe / śraddhām | madhyaṁdinam | pari || śraddhām | sūryasya | ni-mruci / śraddhe | śrat | dhāpaya | iha | naḥ ||10.151.5||

śāsaḥ | itthā | mahān | asi / amitra-khādaḥ | adbhutaḥ || na | yasya | hanyate | sakhā / na | jīyate | kadā | cana ||10.152.1||
svasti-dāḥ | viśaḥ | patiḥ / vr̥tra-hā | vi-mr̥dhaḥ | vaśī || vr̥ṣā | indraḥ | puraḥ | etu | naḥ / soma-pāḥ | abhayam-karaḥ ||10.152.2||
vi | rakṣaḥ | vi | mr̥dhaḥ | jahi / vi | vr̥trasya | hanū iti | ruja || vi | manyum | indra | vr̥tra-han / amitrasya | abhi-dāsataḥ ||10.152.3||
vi | naḥ | indra | mr̥dhaḥ | jahi / nīcā | yaccha | pr̥tanyataḥ || yaḥ | asmān | abhi-dāsati / adharam | gamaya | tamaḥ ||10.152.4||
apa | indra | dviṣataḥ | manaḥ / apa | jijyāsataḥ | vadham || vi | manyoḥ | śarma | yaccha / varīyaḥ | yavaya | vadham ||10.152.5||

īṅkhayantīḥ | apasyuvaḥ / indram | jātam | upa | āsate || bhejānāsaḥ | su-vīryam ||10.153.1||
tvam | indra | balāt | adhi / sahasaḥ | jātaḥ | ojasaḥ || tvam | vr̥ṣan | vr̥ṣā | it | asi ||10.153.2||
tvam | indra | asi | vr̥tra-hā / vi | antarikṣam | atiraḥ || ut | dyām | astabhnāḥ | ojasā ||10.153.3||
tvam | indra | sa-joṣasam / arkam | bibharṣi | bāhvoḥ || vajram | śiśānaḥ | ojasā ||10.153.4||
tvam | indra | abhi-bhūḥ | asi / viśvā | jātāni | ojasā || saḥ | viśvāḥ | bhuvaḥ | ā | abhavaḥ ||10.153.5||

somaḥ | ekebhyaḥ | pavate / ghr̥tam | eke | upa | āsate || yebhyaḥ | madhu | pra-dhāvati / tān | cit | eva | api | gacchatāt ||10.154.1||
tapasā | ye | anādhr̥ṣyāḥ / tapasā | ye | svaḥ | yayuḥ || tapaḥ | ye | cakrire | mahaḥ / tān | cit | eva | api | gacchatāt ||10.154.2||
ye | yudhyante | pra-dhaneṣu / śūrāsaḥ | ye | tanū-tyajaḥ || ye | vā | sahasra-dakṣiṇāḥ / tān | cit | eva | api | gacchatāt ||10.154.3||
ye | cit | pūrve | r̥ta-sāpaḥ / r̥ta-vānaḥ | r̥ta-vr̥dhaḥ || pitr̥̄n | tapasvataḥ | yama / tān | cit | eva | api | gacchatāt ||10.154.4||
sahasra-nīthāḥ | kavayaḥ / ye | gopāyanti | sūryam || r̥ṣīn | tapasvataḥ | yama / tapaḥ-jān | api | gacchatāt ||10.154.5||

arāyi | kāṇe | vi-kaṭe / girim | gaccha | sadānve || śirimbiṭhasya | satva-bhiḥ / tebhiḥ | tvā | cātayāmasi ||10.155.1||
catto iti | itaḥ | cattā | amutaḥ / sarvā | bhrūṇāni | āruṣī || arāyyam | brahmaṇaḥ | pate / tīkṣṇa-śr̥ṅga | ut-r̥ṣan | ihi ||10.155.2||
adaḥ | yat | dāru | plavate / sindhoḥ | pāre | apuruṣam || tat | ā | rabhasva | durhano iti duḥ-hano / tena | gaccha | paraḥ-taram ||10.155.3||
yat | ha | prācīḥ | ajaganta / uraḥ | maṇḍūra-dhāṇikīḥ || hatāḥ | indrasya | śatravaḥ / sarve | budbuda-yāśavaḥ ||10.155.4||
pari | ime | gām | aneṣata / pari | agnim | ahr̥ṣata || deveṣu | akrata | śravaḥ / kaḥ | imān | ā | dadharṣati ||10.155.5||

agnim | hinvantu | naḥ | dhiyaḥ / saptim | āśum-iva | ājiṣu || tena | jeṣma | dhanam-dhanam ||10.156.1||
yayā | gāḥ | ā-karāmahe / senayā | agne | tava | ūtyā || tām | naḥ | hinva | maghattaye ||10.156.2||
ā | agne | sthūram | rayim | bhara / pr̥thum | go-mantam | aśvinam || aṅdhi | kham | vartaya | paṇim ||10.156.3||
agne | nakṣatram | ajaram / ā | sūryam | rohayaḥ | divi || dadhat | jyotiḥ | janebhyaḥ ||10.156.4||
agne | ketuḥ | viśām | asi / preṣṭhaḥ | śreṣṭhaḥ | upastha-sat || bodha | stotre | vayaḥ | dadhat ||10.156.5||

imā | nu | kam | bhuvanā | sīsadhāma / indraḥ | ca | viśve | ca | devāḥ ||10.157.1||
yajñam | ca | naḥ | tanvam | ca | pra-jām | ca / ādityaiḥ | indraḥ | saha | cīkl̥pāti ||10.157.2||
ādityaiḥ | indraḥ | sa-gaṇaḥ | marut-bhiḥ / asmākam | bhūtu | avitā | tanūnām ||10.157.3||
hatvāya | devāḥ | asurān | yat | āyan / devāḥ | deva-tvam | abhi-rakṣamāṇāḥ ||10.157.4||
pratyañcam | arkam | anayan | śacībhiḥ / āt | it | svadhām | iṣirām | pari | apaśyan ||10.157.5||

sūryaḥ | naḥ | divaḥ | pātu / vātaḥ | antarikṣāt || agniḥ | naḥ | pārthivebhyaḥ ||10.158.1||
joṣa | savitaḥ | yasya | te | haraḥ / śatam | savān | arhati || pāhi | naḥ | didyutaḥ | patantyāḥ ||10.158.2||
cakṣuḥ | naḥ | devaḥ | savitā / cakṣuḥ | naḥ | uta | parvataḥ || cakṣuḥ | dhātā | dadhātu | naḥ ||10.158.3||
cakṣuḥ | naḥ | dhehi | cakṣuṣe / cakṣuḥ | vi-khyai | tanūbhyaḥ || sam | ca | idam | vi | ca | paśyema ||10.158.4||
su-saṁdr̥śam | tvā | vayam / prati | paśyema | sūrya || vi | paśyema | nr̥-cakṣasaḥ ||10.158.5||

ut | asau | sūryaḥ | agāt / ut | ayam | māmakaḥ | bhagaḥ || aham | tat | vidvalā | patim / abhi | āsākṣi | vi-sasahiḥ ||10.159.1||
aham | ketuḥ | aham | mūrdhā / aham | ugrā | vi-vācanī || mama | it | anu | kratum | patiḥ / sehānāyāḥ | upa-ācaret ||10.159.2||
mama | putrāḥ | śatru-hanaḥ / atho iti | me | duhitā | virāṭ || uta | aham | asmi | sam-jayā / patyau | me | ślokaḥ | ut-tamaḥ ||10.159.3||
yena | indraḥ | haviṣā | kr̥tvī / abhavat | dyumnī | ut-tamaḥ || idam | tat | akri | devāḥ / asapatnā | kila | abhuvam ||10.159.4||
asapatnā | sapatna-ghnī / jayantī | abhi-bhūvarī || ā | avr̥kṣam | anyāsām | varcaḥ / rādhaḥ | astheyasām-iva ||10.159.5||
sam | ajaiṣam | imāḥ | aham / sa-patnīḥ | abhi-bhūvarī || yathā | aham | asya | vīrasya / vi-rājāni | janasya | ca ||10.159.6||

tīvrasya | abhi-vayasaḥ | asya | pāhi / sarva-rathā | vi | harī iti | iha | muñca || indra | mā | tvā | yajamānāsaḥ | anye / ni | rīraman | tubhyam | ime | sutāsaḥ ||10.160.1||
tubhyam | sutāḥ | tubhyam | ūm̐ iti | sotvāsaḥ / tvām | giraḥ | śvātryāḥ | ā | hvayanti || indra | idam | adya | savanam | juṣāṇaḥ / viśvasya | vidvān | iha | pāhi | somam ||10.160.2||
yaḥ | uśatā | manasā | somam | asmai / sarva-hr̥dā | deva-kāmaḥ | sunoti || na | gāḥ | indraḥ | tasya | parā | dadāti / pra-śastam | it | cārum | asmai | kr̥ṇoti ||10.160.3||
anu-spaṣṭaḥ | bhavati | eṣaḥ | asya / yaḥ | asmai | revān | na | sunoti | somam || niḥ | aratnau | magha-vā | tam | dadhāti / brahma-dviṣaḥ | hanti | ananu-diṣṭaḥ ||10.160.4||
aśva-yantaḥ | gavyantaḥ | vājayantaḥ / havāmahe | tvā | upa-gantavai | ūm̐ iti || ā-bhūṣantaḥ | te | su-matau | navāyām / vayam | indra | tvā | śunam | huvema ||10.160.5||

muñcāmi | tvā | haviṣā | jīvanāya | kam / ajñāta-yakṣmāt | uta | rāja-yakṣmāt || grāhiḥ | jagrāha | yadi | vā | etat | enam / tasyāḥ | indrāgnī iti | pra | mumuktam | enam ||10.161.1||
yadi | kṣita-āyuḥ | yadi | vā | parā-itaḥ / yadi | mr̥tyoḥ | antikam | ni-itaḥ | eva || tam | ā | harāmi | niḥ-r̥teḥ | upa-sthāt / aspārṣam | enam | śata-śāradāya ||10.161.2||
sahasra-akṣeṇa | śata-śāradena / śata-āyuṣā | haviṣā | ā | ahārṣam | enam || śatam | yathā | imam | śaradaḥ | nayāti / indraḥ | viśvasya | duḥ-itasya | pāram ||10.161.3||
śatam | jīva | śaradaḥ | vardhamānaḥ / śatam | hemantān | śatam | ūm̐ iti | vasantān || śatam | indrāgnī iti | savitā | br̥haspatiḥ / śata-āyuṣā | haviṣā | imam | punaḥ | duḥ ||10.161.4||
ā | ahārṣam | tvā | avidam | tvā / punaḥ | ā | agāḥ | punaḥ-nava || sarva-aṅga | sarvam | te | cakṣuḥ / sarvam | āyuḥ | ca | te | avidam ||10.161.5||

brahmaṇā | agniḥ | sam-vidānaḥ / rakṣaḥ-hā | bādhatām | itaḥ || amīvā | yaḥ | te | garbham / duḥ-nāmā | yonim | ā-śaye ||10.162.1||
yaḥ | te | garbham | amīvā / duḥ-nāmā | yonim | ā-śaye || agniḥ | tam | brahmaṇā | saha / niḥ | kravya-adam | anīnaśat ||10.162.2||
yaḥ | te | hanti | patayantam / ni-satsnum | yaḥ | sarīsr̥pam || jātam | yaḥ | te | jighāṁsati / tam | itaḥ | nāśayāmasi ||10.162.3||
yaḥ | te | ūrū iti | vi-harati / antarā | daṁpatī iti dam-patī | śaye || yonim | yaḥ | antaḥ | ā-reḷhi / tam | itaḥ | nāśayāmasi ||10.162.4||
yaḥ | tvā | bhrātā | patiḥ | bhūtvā / jāraḥ | bhūtvā | ni-padyate || pra-jām | yaḥ | te | jighāṁsati / tam | itaḥ | nāśayāmasi ||10.162.5||
yaḥ | tvā | svapnena | tamasā / mohayitvā | ni-padyate || pra-jām | yaḥ | te | jighāṁsati / tam | itaḥ | nāśayāmasi ||10.162.6||

akṣībhyām | te | nāsikābhyām / karṇābhyām | chubukāt | adhi || yakṣmam | śīrṣaṇyam | mastiṣkāt / jihvāyāḥ | vi | vr̥hāmi | te ||10.163.1||
grīvābhyaḥ | te | uṣṇihābhyaḥ / kīkasābhyaḥ | anūkyāt || yakṣmam | doṣaṇyam | aṁsābhyām / bāhu-bhyām | vi | vr̥hāmi | te ||10.163.2||
āntrebhyaḥ | te | gudābhyaḥ / vaniṣṭhoḥ | hr̥dayāt | adhi || yakṣmam | matasnābhyām | yaknaḥ / plāśi-bhyaḥ | vi | vr̥hāmi | te ||10.163.3||
ūru-bhyām | te | aṣṭhīvat-bhyām / pārṣṇi-bhyām | pra-padābhyām || yakṣmam | śroṇi-bhyām | bhāsadāt / bhaṁsasaḥ | vi | vr̥hāmi | te ||10.163.4||
mehanāt | vanam-karaṇāt / loma-bhyaḥ | te | nakhebhyaḥ || yakṣmam | sarvasmāt | ātmanaḥ / tam | idam | vi | vr̥hāmi | te ||10.163.5||
aṅgāt-aṅgāt | lomnaḥ-lomnaḥ / jātam | parvaṇi-parvaṇi || yakṣmam | sarvasmāt | ātmanaḥ / tam | idam | vi | vr̥hāmi | te ||10.163.6||

apa | ihi | manasaḥ | pate / apa | krāma | paraḥ | cara || paraḥ | niḥ-r̥tyai | ā | cakṣva / bahudhā | jīvataḥ | manaḥ ||10.164.1||
bhadram | vai | varam | vr̥ṇate / bhadram | yuñjanti | dakṣiṇam || bhadram | vaivasvate | cakṣuḥ / bahu-trā | jīvataḥ | manaḥ ||10.164.2||
yat | ā-śasā | niḥ-śasā | abhi-śasā / upa-ārima | jāgrataḥ | yat | svapantaḥ || agniḥ | viśvāni | apa | duḥ-kr̥tāni / ajuṣṭāni | āre | asmat | dādhātu ||10.164.3||
yat | indra | brahmaṇaḥ | pate / abhi-droham | carāmasi || pra-cetāḥ | naḥ | āṅgirasaḥ / dviṣatām | pātu | aṁhasaḥ ||10.164.4||
ajaiṣma | adya | asanāma | ca / abhūma | anāgasaḥ | vayam || jāgrat-svapnaḥ | sam-kalpaḥ | pāpaḥ / yam | dviṣmaḥ | tam | saḥ | r̥cchatu / yaḥ | naḥ | dveṣṭi | tam | r̥cchatu ||10.164.5||

devāḥ | kapotaḥ | iṣitaḥ | yat | icchan / dūtaḥ | niḥ-r̥tyāḥ | idam | ā-jagāma || tasmai | arcāma | kr̥ṇavāma | niḥ-kr̥tim / śam | naḥ | astu | dvi-pade | śam | catuḥ-pade ||10.165.1||
śivaḥ | kapotaḥ | iṣitaḥ | naḥ | astu / anāgāḥ | devāḥ | śakunaḥ | gr̥heṣu || agniḥ | hi | vipraḥ | juṣatām | haviḥ | naḥ / pari | hetiḥ | pakṣiṇī | naḥ | vr̥ṇaktu ||10.165.2||
hetiḥ | pakṣiṇī | na | dabhāti | asmān / āṣṭryām | padam | kr̥ṇute | agni-dhāne || śam | naḥ | gobhyaḥ | ca | puruṣebhyaḥ | ca | astu / mā | naḥ | hiṁsīt | iha | devāḥ | kapotaḥ ||10.165.3||
yat | ulūkaḥ | vadati | mogham | etat / yat | kapotaḥ | padam | agnau | kr̥ṇoti || yasya | dūtaḥ | pra-hitaḥ | eṣaḥ | etat / tasmai | yamāya | namaḥ | astu | mr̥tyave ||10.165.4||
r̥cā | kapotam | nudata | pra-nodam / iṣam | madantaḥ | pari | gām | nayadhvam || sam-yopayantaḥ | duḥ-itāni | viśvā / hitvā | naḥ | ūrjam | pra | patāt | patiṣṭhaḥ ||10.165.5||

r̥ṣabham | mā | samānānām / sa-patnānām | vi-sasahim || hantāram | śatrūṇām | kr̥dhi / vi-rājam | go-patim | gavām ||10.166.1||
aham | asmi | sapatna-hā / indraḥ-iva | ariṣṭaḥ | akṣataḥ || adhaḥ | sa-patnāḥ | me | padoḥ / ime | sarve | abhi-sthitāḥ ||10.166.2||
atra | eva | vaḥ | api | nahyāmi / ubhe iti | ārtnī ivetyārtnī-iva | jyayā || vācaḥ | pate | ni | sedha | imān / yathā | mat | adharam | vadān ||10.166.3||
abhi-bhūḥ | aham | ā | agamam / viśva-karmeṇa | dhāmnā || ā | vaḥ | cittam | ā | vaḥ | vratam / ā | vaḥ | aham | sam-itim | dade ||10.166.4||
yoga-kṣemam | vaḥ | ā-dāya / aham | bhūyāsam | ut-tamaḥ / ā | vaḥ | mūrdhānam | akramīm || adhaḥ-padāt | me | ut | vadata / maṇḍūkāḥ-iva | udakāt / maṇḍūkāḥ | udakāt-iva ||10.166.5||

tubhya | idam | indra | pari | sicyate | madhu / tvam | sutasya | kalaśasya | rājasi || tvam | rayim | puru-vīrām | ūm̐ iti | naḥ | kr̥dhi / tvam | tapaḥ | pari-tapya | ajayaḥ | sva1riti svaḥ ||10.167.1||
svaḥ-jitam | mahi | mandānam | andhasaḥ / havāmahe | pari | śakram | sutān | upa || imam | naḥ | yajñam | iha | bodhi | ā | gahi / spr̥dhaḥ | jayantam | magha-vānam | īmahe ||10.167.2||
somasya | rājñaḥ | varuṇasya | dharmaṇi / br̥haspateḥ | anu-matyāḥ | ūm̐ iti | śarmaṇi || tava | aham | adya | magha-van | upa-stutau / dhātaḥ | vidhātariti vi-dhātaḥ | kalaśān | abhakṣayam ||10.167.3||
pra-sūtaḥ | bhakṣam | akaram | carau | api / stomam | ca | imam | prathamaḥ | sūriḥ | ut | mr̥je || sute | sātena | yadi | ā | agamam | vām / prati | viśvāmitrajamadagnī iti | dame ||10.167.4||

vātasya | nu | mahimānam | rathasya / rujan | eti | stanayan | asya | ghoṣaḥ || divi-spr̥k | yāti | aruṇāni | kr̥ṇvan / uto iti | eti | pr̥thivyā | reṇum | asyan ||10.168.1||
sam | pra | īrate | anu | vātasya | vi-sthāḥ / ā | enam | gacchanti | samanam | na | yoṣāḥ || tābhiḥ | sa-yuk | sa-ratham | devaḥ | īyate / asya | viśvasya | bhuvanasya | rājā ||10.168.2||
antarikṣe | pathi-bhiḥ | īyamānaḥ / na | ni | viśate | katamat | cana | ahariti || apām | sakhā | prathama-jāḥ | r̥ta-vā / kva | svit | jātaḥ | kutaḥ | ā | babhūva ||10.168.3||
ātmā | devānām | bhuvanasya | garbhaḥ / yathā-vaśam | carati | devaḥ | eṣaḥ || ghoṣāḥ | it | asya | śr̥ṇvire | na | rūpam / tasmai | vātāya | haviṣā | vidhema ||10.168.4||

mayaḥ-bhūḥ | vātaḥ | abhi | vātu | usrāḥ / ūrjasvatīḥ | oṣadhīḥ | ā | riśantām || pīvasvatīḥ | jīva-dhanyāḥ | pibantu / avasāya | pat-vate | rudra | mr̥ḷa ||10.169.1||
yāḥ | sa-rūpāḥ | vi-rūpāḥ | eka-rūpāḥ / yāsām | agniḥ | iṣṭyā | nāmāni | veda || yāḥ | aṅgirasaḥ | tapasā | iha | cakruḥ / tābhyaḥ | parjanya | mahi | śarma | yaccha ||10.169.2||
yāḥ | deveṣu | tanvam | airayanta / yāsām | somaḥ | viśvā | rūpāṇi | veda || tāḥ | asmabhyam | payasā | pinvamānāḥ / prajā-vatīḥ | indra | go-sthe | rirīhi ||10.169.3||
prajā-patiḥ | mahyam | etāḥ | rarāṇaḥ / viśvaiḥ | devaiḥ | pitr̥-bhiḥ | sam-vidānaḥ || śivāḥ | satīḥ | upa | naḥ | go-stham | ā | akarityakaḥ / tāsām | vayam | pra-jayā | sam | sadema ||10.169.4||

vi-bhrāṭ | br̥hat | pibatu | somyam / madhu | āyuḥ | dadhat | yajña-patau | avi-hutam || vāta-jūtaḥ | yaḥ | abhi-rakṣati | tmanā / pra-jāḥ | pupoṣa | purudhā | vi | rājati ||10.170.1||
vi-bhrāṭ | br̥hat | su-bhr̥tam | vāja-sātamam / dharmam | divaḥ | dharuṇe | satyam | arpitam || amitra-hā | vr̥tra-hā | dasyuham-tamam / jyotiḥ | jajñe | asura-hā | sapatna-hā ||10.170.2||
idam | śreṣṭham | jyotiṣām | jyotiḥ | ut-tamam / viśva-jit | dhana-jit | ucyate | br̥hat || viśva-bhrāṭ | bhrājaḥ | mahi | sūryaḥ | dr̥śe / uru | paprathe | sahaḥ | ojaḥ | acyutam ||10.170.3||
vi-bhrājan | jyotiṣā | svaḥ / agacchaḥ | rocanam | divaḥ || yena | imā | viśvā | bhuvanāni | ā-bhr̥tā / viśva-karmaṇā | viśvadevya-vatā ||10.170.4||

tvam | tyam | iṭataḥ | ratham / indra | pra | āvaḥ | suta-vataḥ || aśr̥ṇoḥ | sominaḥ | havam ||10.171.1||
tvam | makhasya | dodhataḥ / śiraḥ | ava | tvacaḥ | bharaḥ || agacchaḥ | sominaḥ | gr̥ham ||10.171.2||
tvam | tyam | indra | martyam / āstra-budhnāya | venyam || muhuḥ | śrathnāḥ | manasyave ||10.171.3||
tvam | tyam | indra | sūryam / paścā | santam | puraḥ | kr̥dhi || devānām | cit | tiraḥ | vaśam ||10.171.4||

ā | yāhi | vanasā | saha / gāvaḥ | sacanta | vartanim | yat | ūdha-bhiḥ ||10.172.1||
ā | yāhi | vasvyā | dhiyā / maṁhiṣṭhaḥ | jārayat-makhaḥ | sudānu-bhiḥ ||10.172.2||
pitu-bhr̥taḥ | na | tantum | it / su-dānavaḥ | prati | dadhmaḥ | yajāmasi ||10.172.3||
uṣāḥ | apa | svasuḥ | tamaḥ / sam | vartayati | vartanim | su-jātatā ||10.172.4||

ā | tvā | ahārṣam | antaḥ | edhi / dhruvaḥ | tiṣṭha | avi-cācaliḥ || viśaḥ | tvā | sarvāḥ | vāñchantu / mā | tvat | rāṣṭram | adhi | bhraśat ||10.173.1||
iha | eva | edhi | mā | apa | cyoṣṭhāḥ / parvataḥ-iva | avi-cācaliḥ || indra-iva | iha | dhruvaḥ | tiṣṭha / iha | rāṣṭram | ūm̐ iti | dhāraya ||10.173.2||
imam | indraḥ | adīdharat / dhruvam | dhruveṇa | haviṣā || tasmai | somaḥ | adhi | bravat / tasmai | ūm̐ iti | brahmaṇaḥ | patiḥ ||10.173.3||
dhruvā | dyauḥ | dhruvā | pr̥thivī / dhruvāsaḥ | parvatāḥ | ime || dhruvam | viśvam | idam | jagat / dhruvaḥ | rājā | viśām | ayam ||10.173.4||
dhruvam | te | rājā | varuṇaḥ / dhruvam | devaḥ | br̥haspatiḥ || dhruvam | te | indraḥ | ca | agniḥ | ca / rāṣṭram | dhārayatām | dhruvam ||10.173.5||
dhruvam | dhruveṇa | haviṣā / abhi | somam | mr̥śāmasi || atho iti | te | indraḥ | kevalīḥ / viśaḥ | bali-hr̥taḥ | karat ||10.173.6||

abhi-vartena | haviṣā / yena | indraḥ | abhi-vavr̥te || tena | asmān | brahmaṇaḥ | pate / abhi | rāṣṭrāya | vartaya ||10.174.1||
abhi-vr̥tya | sa-patnān / abhi | yāḥ | naḥ | arātayaḥ || abhi | pr̥tanyantam | tiṣṭha / abhi | yaḥ | naḥ | irasyati ||10.174.2||
abhi | tvā | devaḥ | savitā / abhi | somaḥ | avīvr̥tat || abhi | tvā | viśvā | bhūtāni / abhi-vartaḥ | yathā | asasi ||10.174.3||
yena | indraḥ | haviṣā | kr̥tvī / abhavat | dyumnī | ut-tamaḥ || idam | tat | akri | devāḥ / asapatnaḥ | kila | abhuvam ||10.174.4||
asapatnaḥ | sapatna-hā / abhi-rāṣṭraḥ | vi-sasahiḥ || yathā | aham | eṣām | bhūtānām / vi-rājāni | janasya | ca ||10.174.5||

pra | vaḥ | grāvāṇaḥ | savitā / devaḥ | suvatu | dharmaṇā || dhūḥ-su | yujyadhvam | sunuta ||10.175.1||
grāvāṇaḥ | apa | ducchunām / apa | sedhata | duḥ-matim || usrāḥ | kartana | bheṣajam ||10.175.2||
grāvāṇaḥ | upareṣu | ā / mahīyante | sa-joṣasaḥ || vr̥ṣṇe | dadhataḥ | vr̥ṣṇyam ||10.175.3||
grāvāṇaḥ | savitā | nu | vaḥ / devaḥ | suvatu | dharmaṇā || yajamānāya | sunvate ||10.175.4||

pra | sūnavaḥ | r̥bhūṇām / br̥hat | navanta | vr̥janā || kṣāma | ye | viśva-dhāyasaḥ / aśnan | dhenum | na | mātaram ||10.176.1||
pra | devam | devyā | dhiyā / bharata | jāta-vedasam || havyā | naḥ | vakṣat | ānuṣak ||10.176.2||
ayam | ūm̐ iti | syaḥ | pra | deva-yuḥ / hotā | yajñāya | nīyate || rathaḥ | na | yoḥ | abhi-vr̥taḥ / ghr̥ṇi-vān | cetati | tmanā ||10.176.3||
ayam | agniḥ | uruṣyati / amr̥tāt-iva | janmanaḥ || sahasaḥ | cit | sahīyān / devaḥ | jīvātave | kr̥taḥ ||10.176.4||

pataṅgam | aktam | asurasya | māyayā / hr̥dā | paśyanti | manasā | vipaḥ-citaḥ || samudre | antariti | kavayaḥ | vi | cakṣate / marīcīnām | padam | icchanti | vedhasaḥ ||10.177.1||
pataṅgaḥ | vācam | manasā | bibharti / tām | gandharvaḥ | avadat | garbhe | antariti || tām | dyotamānām | svaryam | manīṣām / r̥tasya | pade | kavayaḥ | ni | pānti ||10.177.2||
apaśyam | gopām | ani-padyamānam / ā | ca | parā | ca | pathi-bhiḥ | carantam || saḥ | sadhrīcīḥ | saḥ | viṣūcīḥ | vasānaḥ / ā | varīvarti | bhuvaneṣu | antariti ||10.177.3||

tyam | ūm̐ iti | su | vājinam | deva-jūtam / saha-vānam | taru-tāram | rathānām || ariṣṭa-nemim | pr̥tanājam | āśum / svastaye | tārkṣyam | iha | huvema ||10.178.1||
indrasya-iva | rātim | ā-johuvānāḥ / svastaye | nāvam-iva | ā | ruhema || urvī iti | na | pr̥thvī iti | bahule iti | gabhīre iti / mā | vām | ā-itau | mā | parā-itau | riṣāma ||10.178.2||
sadyaḥ | cit | yaḥ | śavasā | pañca | kr̥ṣṭīḥ / sūryaḥ-iva | jyotiṣā | apaḥ | tatāna || sahasra-sāḥ | śata-sāḥ | asya | raṁhiḥ / na | sma | varante | yuvatim | na | śaryām ||10.178.3||

ut | tiṣṭhata | ava | paśyata / indrasya | bhāgam | r̥tviyam || yadi | śrātaḥ | juhotana / yadi | aśrātaḥ | mamattana ||10.179.1||
śrātam | haviḥ | o iti | su | indra | pra | yāhi / jagāma | sūraḥ | adhvanaḥ | vi-madhyam || pari | tvā | āsate | nidhi-bhiḥ | sakhāyaḥ / kula-pāḥ | na | vrāja-patim | carantam ||10.179.2||
śrātam | manye | ūdhani | śrātam | agnau / su-śrātam | manye | tat | r̥tam | navīyaḥ || mādhyaṁdinasya | savanasya | dadhnaḥ / piba | indra | vajrin | puru-kr̥t | juṣāṇaḥ ||10.179.3||

pra | sasahiṣe | puru-hūta | śatrūn / jyeṣṭhaḥ | te | śuṣmaḥ | iha | rātiḥ | astu || indra | ā | bhara | dakṣiṇena | vasūni / patiḥ | sindhūnām | asi | revatīnām ||10.180.1||
mr̥gaḥ | na | bhīmaḥ | kucaraḥ | giri-sthāḥ / parā-vataḥ | ā | jagantha | parasyāḥ || sr̥kam | sam-śāya | pavim | indra | tigmam / vi | śatrūn | tāḷhi | vi | mr̥dhaḥ | nudasva ||10.180.2||
indra | kṣatram | abhi | vāmam | ojaḥ / ajāyathāḥ | vr̥ṣabha | carṣaṇīnām || apa | anudaḥ | janam | amitra-yantam / urum | devebhyaḥ | akr̥ṇoḥ | ūm̐ iti | lokam ||10.180.3||

prathaḥ | ca | yasya | sa-prathaḥ | ca | nāma / ānu-stubhasya | haviṣaḥ | haviḥ | yat || dhātuḥ | dyutānāt | savituḥ | ca | viṣṇoḥ / ratham-taram | ā | jabhāra | vasiṣṭhaḥ ||10.181.1||
avindan | te | ati-hitam | yat | āsīt / yajñasya | dhāma | paramam | guhā | yat || dhātuḥ | dyutānāt | savituḥ | ca | viṣṇoḥ / bharat-vājaḥ | br̥hat | ā | cakre | agneḥ ||10.181.2||
te | avindan | manasā | dīdhyānāḥ / yajuḥ | skannam | prathamam | deva-yānam || dhātuḥ | dyutānāt | savituḥ | ca | viṣṇoḥ / ā | sūryāt | abharan | gharmam | ete ||10.181.3||

br̥haspatiḥ | nayatu | duḥ-gahā | tiraḥ / punaḥ | neṣat | agha-śaṁsāya | manma || kṣipat | aśastim | apa | duḥ-matim | han / atha | karat | yajamānāya | śam | yoḥ ||10.182.1||
narāśaṁsaḥ | naḥ | avatu | pra-yāje / śam | naḥ | astu | anu-yājaḥ | haveṣu || kṣipat | aśastim | apa | duḥ-matim | han / atha | karat | yajamānāya | śam | yoḥ ||10.182.2||
tapuḥ-mūrdhā | tapatu | rakṣasaḥ | ye / brahma-dviṣaḥ | śarave | hantavai | ūm̐ iti || kṣipat | aśastim | apa | duḥ-matim | han / atha | karat | yajamānāya | śam | yoḥ ||10.182.3||

apaśyam | tvā | manasā | cekitānam / tapasaḥ | jātam | tapasaḥ | vi-bhūtam || iha | pra-jām | iha | rayim | rarāṇaḥ / pra | jāyasva | pra-jayā | putra-kāma ||10.183.1||
apaśyam | tvā | manasā | dīdhyānām / svāyām | tanū iti | r̥tvye | nādhamānām || upa | mām | uccā | yuvatiḥ | babhūyāḥ / pra | jāyasva | pra-jayā | putra-kāme ||10.183.2||
aham | garbham | adadhām | oṣadhīṣu | aham | viśveṣu | bhuvaneṣu | antariti || aham | pra-jāḥ | ajanayam | pr̥thivyām / aham | jani-bhyaḥ | aparīṣu | putrān ||10.183.3||

viṣṇuḥ | yonim | kalpayatu / tvaṣṭā | rūpāṇi | piṁśatu || ā | siñcatu | prajā-patiḥ / dhātā | garbham | dadhātu | te ||10.184.1||
garbham | dhehi | sinīvāli / garbham | dhehi | sarasvati || garbham | te | aśvinau | devau / ā | dhattām | puṣkara-srajā ||10.184.2||
hiraṇyayī iti | araṇī iti | yam / niḥ-manthataḥ | aśvinā || tam | te | garbham | havāmahe / daśame | māsi | sūtave ||10.184.3||

mahi | trīṇām | avaḥ | astu / dyukṣam | mitrasya | aryamṇaḥ || duḥ-ādharṣam | varuṇasya ||10.185.1||
nahi | teṣām | amā | cana / na | adhva-su | vāraṇeṣu || īśe | ripuḥ | agha-śaṁsaḥ ||10.185.2||
yasmai | putrāsaḥ | aditeḥ / pra | jīvase | martyāya || jyotiḥ | yacchanti | ajasram ||10.185.3||

vātaḥ | ā | vātu | bheṣajam / śam-bhu | mayaḥ-bhu | naḥ | hr̥de || pra | naḥ | āyūṁṣi | tāriṣat ||10.186.1||
uta | vāta | pitā | asi | naḥ / uta | bhrātā | uta | naḥ | sakhā || saḥ | naḥ | jīvātave | kr̥dhi ||10.186.2||
yat | adaḥ | vāta | te | gr̥he / amr̥tasya | ni-dhiḥ | hitaḥ || tataḥ | naḥ | dehi | jīvase ||10.186.3||

pra | agnaye | vācam | īraya / vr̥ṣabhāya | kṣitīnām || saḥ | naḥ | parṣat | ati | dviṣaḥ ||10.187.1||
yaḥ | parasyāḥ | parā-vataḥ / tiraḥ | dhanva | ati-rocate || saḥ | naḥ | parṣat | ati | dviṣaḥ ||10.187.2||
yaḥ | rakṣāṁsi | ni-jūrvati / vr̥ṣā | śukreṇa | śociṣā || saḥ | naḥ | parṣat | ati | dviṣaḥ ||10.187.3||
yaḥ | viśvā | abhi | vi-paśyati / bhuvanā | sam | ca | paśyati || saḥ | naḥ | parṣat | ati | dviṣaḥ ||10.187.4||
yaḥ | asya | pāre | rajasaḥ / śukraḥ | agniḥ | ajāyata || saḥ | naḥ | parṣat | ati | dviṣaḥ ||10.187.5||

pra | nūnam | jāta-vedasam / aśvam | hinota | vājinam || idam | naḥ | barhiḥ | ā-sade ||10.188.1||
asya | pra | jāta-vedasaḥ / vipra-vīrasya | mīḷhuṣaḥ || mahīm | iyarmi | su-stutim ||10.188.2||
yāḥ | rucaḥ | jāta-vedasaḥ / deva-trā | havya-vāhanīḥ || tābhiḥ | naḥ | yajñam | invatu ||10.188.3||

ā | ayam | gauḥ | pr̥śniḥ | akramīt / asadat | mātaram | puraḥ || pitaram | ca | pra-yan | sva1riti svaḥ ||10.189.1||
antariti | carati | rocanā / asya | prāṇāt | apa-anatī || vi | akhyat | mahiṣaḥ | divam ||10.189.2||
triṁśat | dhāma | vi | rājati / vāk | pataṅgāya | dhīyate || prati | vastoḥ | aha | dyu-bhiḥ ||10.189.3||

r̥tam | ca | satyam | ca | abhi-iddhāt / tapasaḥ | adhi | ajāyata || tataḥ | rātrī | ajāyata / tataḥ | samudraḥ | arṇavaḥ ||10.190.1||
samudrāt | arṇavāt | adhi / saṁvatsaraḥ | ajāyata || ahorātrāṇi | vi-dadhat / viśvasya | miṣataḥ | vaśī ||10.190.2||
sūryācandramasau | dhātā / yathā-pūrvam | akalpayat || divam | ca | pr̥thivīm | ca / antarikṣam | atho iti | sva1riti svaḥ ||10.190.3||

sam-sam | it | yuvase | vr̥ṣan / agne | viśvāni | aryaḥ | ā || iḷaḥ | pade | sam | idhyase / saḥ | naḥ | vasūni | ā | bhara ||10.191.1||
sam | gacchadhvam | sam | vadadhvam / sam | vaḥ | manāṁsi | jānatām || devāḥ | bhāgam | yathā | pūrve / sam-jānānāḥ | upa-āsate ||10.191.2||
samānaḥ | mantraḥ | sam-itiḥ | samānī / samānam | manaḥ | saha | cittam | eṣām || samānam | mantram | abhi | mantraye | vaḥ / samānena | vaḥ | haviṣā | juhomi ||10.191.3||
samānī | vaḥ | ā-kūtiḥ / samānā | hr̥dayāni | vaḥ || samānam | astu | vaḥ | manaḥ / yathā | vaḥ | su-saha | asati ||10.191.4||